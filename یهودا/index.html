<!doctype html>

<html lang="fa">
<head>
  <meta charset="utf-8">

  <title>رسالۀ یهودای رسول</title>

  <link rel="stylesheet" href="/css/style.css">
  <script>var nc = 1;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>یهودا </h1>
  
  
  
  
  
  
  
  
  
  
  
  <a id="c1"></a>
  <h3>مقدمه </h3>
  <p>
    <span class="verse-marker">۱</span>از طرف یهودا، غلام عیسی‌مسیح و برادر یعقوب، به برگزیدگانی که محبوب خدای پدر هستند و در عیسی‌مسیح محفوظ هستند. <span class="verse-marker">۲</span>رحمت و سلامتی و محبت در میان شما روز افزون باد. </p>
  <h3>معلمان گمراه‌کننده </h3>
  <p>
    <span class="verse-marker">۳</span>ای دوستان عزیز، بسیار علاقه داشتم دربارۀ نجاتی که همۀ ما با هم در آن شریک هستیم به شما بنویسم، اما ناگهان احساس کردم که باید شما را تشویق کنم تا از ایمانی که خدا یکبار برای همیشه به مقدسین خود عطا کرده است، دفاع نمائید. <span class="verse-marker">۴</span>زیرا عده‌ای مخفیانه به میان ما راه یافته‌اند. این اشخاص خدا‌ناشناس، فیض خدای ما را بهانه‌ای برای فساد اخلاق خود قرار می‌دهند و یگانه مولا و خداوند ما مسیح را منکر می‌شوند. کلام خدا مدتها پیش محکومیت آن‌ها را پیش‌بینی کرده بود و آن امروز واقع شده است. </p>
  <p>
    <span class="verse-marker">۵</span>اگرچه شما این حقیقت را خوب می‌دانید، باز هم می‌خواهم یادآور شوم که خداوند با وجود آنکه قوم اسرائیل را به سلامتی از مصر بیرون آورد، بعدها آن کسانی را که ایمان نداشتند، نابود ساخت. <span class="verse-marker">۶</span>همچنین خدا فرشتگانی را که مقام والای خود را حفظ نکردند و مکان اصلی خود را ترک نمودند، تحت ظلمت و در زنجیرهای ابدی نگاه‌داشته است تا در روز داوری محکوم شوند. <span class="verse-marker">۷</span>همین‌طور شهرهای سدوم و غموره و شهرهای مجاور آن‌ها که خود را به زناکاری و انحرافات جنسی تسلیم کردند و اکنون به عنوان عبرت در آتش جاودانی مجازات می‌شوند. </p>
  <p>
    <span class="verse-marker">۸</span>وضع این اشخاص هم امروز همین طور است. رؤیاها و خوابهایی می‌بینند که آن‌ها را به آلوده ساختن بدن‌های شان وادار می‌کند. هیچ یک از مراجع قدرت را قبول ندارند و موجودات سماوی را تحقیر می‌کنند. <span class="verse-marker">۹</span>حال آنکه حتی میکائیل، رئیس فرشتگان، وقتی بر سر جسد موسی با ابلیس مجادله می‌کرد، جرأت نداشت او را با تحقیر محکوم سازد، بلکه فقط گفت: «خداوند تو را ملامت کند.» <span class="verse-marker">۱۰</span>ولی این اشخاص امروز به آنچه که نمی‌فهمند بی‌حرمتی می‌کنند و آن چیزهایی که آن‌ها مثل حیوانات از روی غریزه درک می‌کنند، چیزهایی است که باعث هلاکت آن‌ها می‌شود. <span class="verse-marker">۱۱</span>وای به حال آن‌ها، زیرا همان راهی را در پیش گرفته‌اند که «قائن» پیمود و مانند «بِلعام» برای سود خود راه غلط را دنبال کرده‌اند و مانند «قورح» که مقابل موسی طغیان کرد، یاغی شده و از بین رفته‌اند. <span class="verse-marker">۱۲</span>اینها مجالس محبت‌آمیز شما را آلوده می‌سازند، زیرا با بی‌شرمی می‌خورند و می‌نوشند و فقط در فکر خود هستند. آن‌ها ابر‌های بی‌بارانی هستند که از برابر باد رانده می‌شوند. درختانی هستند که در هیچ فصلی میوه نمی‌دهند و از ریشه کنده شده و کاملاً مرده‌اند. <span class="verse-marker">۱۳</span>آن‌ها مانند امواج متلاطم بحر هستند و اعمال شرم‌آور شان مانند کف‌های کثیفی ظاهر می‌شود و مانند ستارگان سرگردانی هستند که تاریکی دوزخ تا به ابد در انتظار آنهاست. </p>
  <p>
    <span class="verse-marker">۱۴</span>«خنوخ» که نسل هفتم بعد از آدم بود، پیشگویی کرده گفت: «ببینید، خداوند با ده‌ها هزار نفر از مقدسین خود می‌آید <span class="verse-marker">۱۵</span>تا بر همۀ آدمیان داوری کند و انسان‌های شریری را که از روی شرارت، دست به اعمال شریرانه زده‌اند و همۀ سخنان سختی که گناهکاران خدا‌ناشناس برضد خدا گفته‌اند، محکوم سازد.» <span class="verse-marker">۱۶</span>این اشخاص همیشه غُر‌غُر و شکایت کرده و از شهوات خویش پیروی می‌نمایند. کلمات چاپلوسی از دهان شان جاری است و برای سود و منفعت خود از دیگران تعریف می‌کنند. </p>
  <h3>اخطار و اوامر </h3>
  <p>
    <span class="verse-marker">۱۷</span>و اما شما ای عزیزان، سخنانی را که رسولان خداوند ما عیسی‌مسیح گفته‌اند، به یاد داشته باشید. <span class="verse-marker">۱۸</span>زیرا آن‌ها به شما گفته بودند که در ایام آخر اشخاصی می‌آیند که شما و ایمان تان را مسخره خواهند کرد و فقط از شهوات شریرانۀ خود پیروی خواهند نمود. <span class="verse-marker">۱۹</span>ایشان مردمانی نفسانی هستند که تفرقه می‌اندازند و از روح خدا محروم هستند. <span class="verse-marker">۲۰</span>ای عزیزان، در ایمان بسیار مقدس تان، ثابت باشید و در آن پیشرفت کنید. با هدایت روح‌القدس دعا نمائید، <span class="verse-marker">۲۱</span>و شما که منتظر خداوند ما عیسی‌مسیح هستید تا او در رحمت خود زندگی ابدی به شما عنایت فرماید، خود را در محبت خدا نگه دارید. </p>
  <p>
    <span class="verse-marker">۲۲</span>نسبت به آن‌ها که شک و تردید دارند، دلسوز باشید. <span class="verse-marker">۲۳</span>کسانی را که به آتش افتاده‌اند بیرون آورید و نجات بخشید، نسبت به دیگران هم دلسوز باشید و هم از آنها بترسید، اما حتی از لباس‌های شان که با شهوات گناه آلوده شده است، نفرت داشته باشید. </p>
  <h3>دعای شکرگزاری </h3>
  <p>
    <span class="verse-marker">۲۴</span>اکنون بر آن کسی که قادر است شما را از لغزش نگاه دارد و شما را بی‌عیب و شادمان در پیشگاه جلال خود قرار دهد، <span class="verse-marker">۲۵</span>یعنی بر خدای یکتا که به وسیلۀ عیسی‌مسیح خداوند ما، ما را نجات داده است، جلال و عظمت، قوت و قدرت باد، از ازل تا به امروز و از امروز تا به ابد، آمین. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>