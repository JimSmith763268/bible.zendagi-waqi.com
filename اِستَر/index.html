<!doctype html>

<html lang="fa">
<head>
  <meta charset="utf-8">

  <title>کتاب اِستَر</title>

  <link rel="stylesheet" href="/css/style.css">
  <script>var nc = 10;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
        <option value="c6">۶</option>
        
        <option value="c7">۷</option>
        
        <option value="c8">۸</option>
        
        <option value="c9">۹</option>
        
        <option value="c10">۱۰</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>اِستَر </h1>
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>ملکه وشتی از فرمان شاه سرپیچی می‌کند </h3>
  <p>
    <span class="verse-marker">۱-۲</span>خشایار شاه، پادشاه فارس از قصر خود در شهر شوش بر قلمروی که از یکصد و بیست و هفت ولایت ـ از هندوستان تا حبشه ـ تشکیل شده بود فرمانروائی می‌کرد. </p>
  <p>
    <span class="verse-marker">۳</span>او در سومین سال سلطنت خود به افتخار افسران ارشد و وزرای خویش ضیافت بزرگی برپا کرد. سرکردگان نظامی فارس و ماد، و همچنین والیان و نجبای ولایات در آن جشن حضور داشتند. <span class="verse-marker">۴</span>و پادشاه تمام غنایم دربار و شکوه و جلال آن را به مدت شش ماه تمام به معرض تماشا قرار داد. </p>
  <p>
    <span class="verse-marker">۵</span>بعد از آن، پادشاه مهمانی بزرگی برای تمام اهالی پایتخت، چه فقیر و چه غنی، ترتیب داد. محل این مهمانی‌ها در باغ‌های قصر سلطنتی بود و مدت یک هفتۀ کامل ادامه داشت. <span class="verse-marker">۶</span>حویلی قصر با پرده‌های کتان آبی و سفید تزئین شده بود. این پرده‌ها بوسیلۀ ریسمانهای بنفش به حلقه‌های نقره‌ای ستونهای مرمر متصل بودند. تخت‌های طلا و نقره بر در حویلی قصر بروی سنگفرش‌هایی از مرمر سفید، دُر، مرمر سیاه و فیروزه قرار داشت. <span class="verse-marker">۷</span>شراب در جام‌های طلایی که به اشکال مختلف ساخته شده بود صرف می‌شد و پادشاه در دادن شراب سلطنتی به مردم سخاوت فراوان داشت. <span class="verse-marker">۸</span>در نوشیدن شراب محدودیتی وجود نداشت، زیرا پادشاه به خادمین دربار امر کرده بود که هرکس هر قدر بخواهد می‌تواند بنوشد. </p>
  <p>
    <span class="verse-marker">۹</span>در همان موقع، ملکه وشتی در داخل قصر خشایار شاه ضیافتی برای زنان ترتیب داده بود. </p>
  <p>
    <span class="verse-marker">۱۰</span>در هفتمین روز ضیافت، پادشاه که از نوشیدن شراب سرمست بود، هفت خواجه‌سرای دربار را که مَهُومان، بِزتا، حَربونا، بِگتا، اَبَغتا، زاتَر، و کَرکَس نام داشتند و خادمین شخصی او بودند، احضار کرد <span class="verse-marker">۱۱</span>و به آن‌ها امر کرد که ملکه وشتی را، با تاج سلطنتی بر سر، به حضور او بیاورند. ملکه زن زیبائی بود و پادشاه می‌خواست صاحب منصبان و تمام مهمانان او ببینند که ملکه چقدر زیبا است. <span class="verse-marker">۱۲</span>اما وقتی خادمین فرمان شاه را به ملکه وشتی ابلاغ کردند، او از رفتن ابا ورزید. پادشاه از این موضوع بسیار خشمگین شد. </p>
  <p>
    <span class="verse-marker">۱۳</span>پادشاه عادت داشت که نظریۀ مشاورین خود را در مورد اجرای قانون جویا شود. بنابراین، مشاورین خود را احضار کرد تا از آن‌ها بپرسد که چه باید بکند. <span class="verse-marker">۱۴</span>نام این هفت نفر از بزرگان فارس و ماد به نامهای کَرشَنا، شیتار، اَدماتا، ترشیش، مَرَس، مَرسَنا و مموکان بود. این اشخاص بیشتر از سایر مأمورین، مورد اعتماد شاه و در دربار امپراتوری دارای مقامات عالی بودند. <span class="verse-marker">۱۵</span>پادشاه به این افراد گفت: «من، خشایار شاه، خادمین خود را با فرمانی به نزد ملکه وشتی فرستادم، ولی او از فرمان من سرپیچی کرد. مجازات او بر طبق قانون چیست؟» </p>
  <p>
    <span class="verse-marker">۱۶</span>آنگاه مموکان به پادشاه و مأمورین او گفت: «ملکه وشتی نه تنها به پادشاه و مأمورین دربار، بلکه در حقیقت به تمام مردان امپراطوری اهانت کرده است. <span class="verse-marker">۱۷</span>وقتی زنان در امپراطوری بشنوند که ملکه چه کرده است، با تحقیر به شوهران خود می‌نگرند. آن‌ها خواهند گفت: «خشایار شاه فرمان داد که ملکه وشتی به حضور او برود، اما ملکه از فرمان او اطاعت نکرد.» <span class="verse-marker">۱۸</span>وقتی زنان درباری فارس و ماد از رفتار ملکه آگاه شوند، آن‌ها قبل از آنکه روز به پایان برسد، آنرا برای شوهران خود تعریف می‌کنند. دیگر زنان احترامی برای شوهران خود قائل نمی‌شوند و این موضوع موجب خشم شوهران می‌گردد. <span class="verse-marker">۱۹</span>اگر پادشاه صلاح بدانند، فرمانی صادر کنند که ملکه وشتی دیگر هیچ وقت اجازۀ شرفیابی به حضور شاه را نداشته باشد. همچنین امر فرمائید که این مطلب در قوانین فارس و ماد ثبت گردد تا هرگز قابل تغییر نباشد. سپس زنی که بهتر از او باشد، به عنوان ملکه انتخاب شود. <span class="verse-marker">۲۰</span>وقتی این فرمان شما در سراسر این امپراطوری وسیع اعلام شود، آن وقت تمام زنها با شوهران خود چه فقیر و چه غنی با احترام رفتار خواهند کرد.» </p>
  <p>
    <span class="verse-marker">۲۱</span>پادشاه و مأمورینش این پیشنهاد او را پسندیدند، و پادشاه مطابق پیشنهاد مموکان عمل کرد، <span class="verse-marker">۲۲</span>و به هر یک از ولایات امپراطوری پیامی به خط و زبان محلی آن ناحیه فرستاد که مطابق آن شوهران رئیس خانوادۀ خود باشند و امر شان باید اطاعت شود. </p>
  <a id="c2"></a>
  <h2>فصل دوم </h2>
  <h3>اِستَر ملکه می‌شود </h3>
  <p>
    <span class="verse-marker">۱</span>بعدها، حتی وقتی آتش خشم پادشاه فرو نشست، باز هم او دربارۀ کردار وشتی و فرمانی که علیه او صادر شده بود، فکر می‌کرد. <span class="verse-marker">۲</span>پس مشاورین نزدیک پادشاه به او گفتند: «چرا نمی‌خواهید چند دختر باکرۀ زیبا برای تان پیدا کنیم؟ <span class="verse-marker">۳</span>شما می‌توانید مأمورینی را در تمام ولایات امپراطوری بفرستید و امر کنید که تمام دختران زیبا را به حرمسرای پادشاه در شوش بیاورند و هیجای خواجه، رئیس حرمسرا به آن‌ها تمرینات مخصوص زیبائی بدهد. <span class="verse-marker">۴</span>آنگاه دختری را که از همه بیشتر می‌پسندید به جای وشتی، بعنوان ملکۀ خود انتخاب کنید.» پادشاه این پیشنهاد را پسندید و طبق آن عمل کرد. </p>
  <p>
    <span class="verse-marker">۵</span>در شهر شوش یک نفر یهودی به نام مُردِخای (پسر یایر) زندگی می‌کرد. او از قبیلۀ بنیامین و از اولادۀ قیس و شمعی بود. <span class="verse-marker">۶</span>وقتی نِبوکدنِزر پادشاه بابل، یهویاکین پادشاه یهودا را همراه با عده‌ای از یهودیان به اسارت برد، مُردِخای نیز در بین اسیران بود. <span class="verse-marker">۷</span>دختر کاکای او اِستَر، که نام عبری او هدسه می‌باشد، دختر بسیار قشنگ و زیبایی بود. بعد از مرگ والدینش، مردخای او را به فرزندی قبول کرد و مثل دختر خود او را بزرگ کرده بود. </p>
  <p>
    <span class="verse-marker">۸</span>وقتی پادشاه فرمان جدید خود را صادر کرد و دختران بسیاری را به شوش آوردند اِستَر نیز در بین آن‌ها بود. او هم در قصر سلطنتی تحت مراقبت هیجای، خواجه‌سرای دربار، قرار گرفت. <span class="verse-marker">۹</span>اِستَر مورد توجه و لطف هیجای واقع شد و هیجای فوراً پروگرامی برای تمرینات زیبائی او ترتیب داد و غذاهای مخصوصی برایش تجویز نمود. او بهترین جا را در حرمسرا به اِستَر اختصاص داد و هفت دختر از قصر سلطنتی را به خدمت او گماشت. </p>
  <p>
    <span class="verse-marker">۱۰</span>به هدایت مردخای، اِستَر به هیچ کسی نگفت که یهودی است. <span class="verse-marker">۱۱</span>مردخای هر روز در مقابل حرمسرا قدم می‌زد تا از احوال اِستَر باخبر شود و بداند که چه اتفاقی برای او رو خواهد داد. </p>
  <p>
    <span class="verse-marker">۱۲</span>تمرینات زیبائی دختران مدت یک سال طول می‌کشید ـ شش ماه صَرفِ مالیدن بدن با روغن مُر می‌شد و شش ماه هم با عطریات و لوازم آرایش به زیبا ساختن آن‌ها می‌پرداختند. بعد از آن هر یک از دختران را به نوبت به حضور خشایار شاه می‌بردند. <span class="verse-marker">۱۳</span>وقتی یک دختر از حرمسرا به قصر پادشاه می‌رفت می‌توانست به دلخواه خود لباس بپوشد. <span class="verse-marker">۱۴</span>هر دختر که شب را در قصر با پادشاه می‌گذراند، روز بعد به حرمسرای دیگر منتقل می‌شد تا تحت مراقبت شعشغاز خواجه‌سرا و سرپرست زنان پادشاه قرار گیرد. او دیگر نمی‌توانست به حضور شاه برود، مگر اینکه پادشاه از او خوشش می‌آمد و او را بنام احضار می‌کرد. </p>
  <p>
    <span class="verse-marker">۱۵</span>بالاخره، نوبت اِستَر رسید که پیش پادشاه برود. او فرزند اَبِیحایَل، دختر کاکای مردخای بود و مردخای او را به فرزندی قبول کرده بود. او طبق هدایت هیجای لباس پوشید و هر که او را می‌دید، تحسین می‌کرد. <span class="verse-marker">۱۶</span>به این ترتیب، در هفتمین سال پادشاهی خشایار شاه، در ماه دهم، یعنی ماه طیبت، اِستَر را به قصر پادشاه بردند. <span class="verse-marker">۱۷</span>پادشاه او را بیش از هر دختر دیگر دوست داشت و او زیادتر از سایر دختران مورد توجه و عنایت پادشاه قرار گرفت. پادشاه تاج سلطنتی را بر سر او گذاشت و او را به جای وشتی ملکۀ خود ساخت. <span class="verse-marker">۱۸</span>آنگاه ضیافت بزرگی به افتخار اِستَر ترتیب داد و تمام مأمورین عالیرتبه و وزرای خود را دعوت کرد. آن روز را در تمام امپراطوری روز تعطیل اعلام نمود و هدایای شاهانه بین مردم توزیع شد. </p>
  <h3>مردخای جان پادشاه را نجات می‌دهد </h3>
  <p>
    <span class="verse-marker">۱۹</span>در عین حال، مردخای هم از طرف شاه به مقام مهمی منصوب شد <span class="verse-marker">۲۰</span>و اِستَر هم هنوز به کسی نگفته بود که یهودی است، چون مردخای به او گفته بود که این راز را فاش نکند و اِستَر هم مانند زمان کودکی از مردخای اطاعت می‌کرد. </p>
  <p>
    <span class="verse-marker">۲۱</span>در یکی از روزهایی که مردخای در قصر شاه خدمت می‌کرد، دو نفر از خواجه سرایان به نامهای بِگتان و تارش که مسئول پهره‌داری قصر بودند، کینۀ پادشاه را در دل خود گرفتند و نقشه کشیدند که او را به قتل برسانند. <span class="verse-marker">۲۲</span>مردخای از نقشۀ آن‌ها باخبر شد و ماجرا را به ملکه اِستَر گفت. اِستَر هم آن را از طرف مردخای به اطلاع پادشاه رساند. <span class="verse-marker">۲۳</span>وقتی راجع به این تحقیق کردند معلوم شد که حقیقت دارد و پادشاه هر دو خواجه‌سرا را به دار آویخت و امر کرد که شرح این واقعه در کتاب تاریخ امپراطوری ثبت گردد. </p>
  <a id="c3"></a>
  <h2>فصل سوم </h2>
  <h3>هامان برای نابودی یهودیان نقشه می‌کشد </h3>
  <p>
    <span class="verse-marker">۱</span>مدتی بعد، خشایار شاه شخصی را به نام هامان به مقام صدارت منصوب کرد. هامان پسر همداتا و از خاندان اَجاج بود. <span class="verse-marker">۲</span>پادشاه امر کرد که تمام مأمورین و خادمین دربار در مقابل هامان تعظیم کرده زانو بزنند. همه از امر پادشاه اطاعت کردند بغیر از مردخای که از این کار امتناع ورزید. <span class="verse-marker">۳</span>سایر مأمورین و خادمین دربار از او پرسیدند: «چرا از امر شاه اطاعت نمی‌کنی؟» <span class="verse-marker">۴</span>آن‌ها هر روز اصرار می‌کردند و از او می‌خواستند که مانند دیگران به هامان احترام کند، ولی مردخای به حرف‌های آن‌ها گوش نمی‌داد و به آن‌ها گفت: «من یک یهودی هستم و نمی‌توانم در برابر هامان تعظیم کنم.» پس آن‌ها جریان را به اطلاع هامان رسانیدند و نمی‌دانستند آیا هامان رفتار مردخای را تحمل خواهد کرد یا نه. <span class="verse-marker">۵</span>هامان وقتی فهمید مردخای حاضر نیست در برابر او تعظیم کند بسیار غضبناک شد. <span class="verse-marker">۶</span>و وقتی پی برد او یک یهودی است تصمیم گرفت نه تنها مردخای بلکه تمام یهودیان را در امپراطوری فارس به قتل برساند. </p>
  <p>
    <span class="verse-marker">۷</span>در ماه نیسان یعنی اولین ماه از دوازدهمین سال سلطنت خشایار شاه، هامان دستور داد با پوریم فال بگیرند و ببینند چه روزی و چه ماهی برای اجرای نقشه‌اش مناسب تر است. روز سیزدهم از ماه آذر که دوازدهمین ماه سال بود برای این کار مناسب تشخیص داده شد. </p>
  <p>
    <span class="verse-marker">۸</span>پس هامان به پادشاه گفت: «یک ملتی از نژاد متفاوت در سراسر امپراطوری تو و در هر ولایت پراگنده شده‌اند. آداب و رسوم آن‌ها بر خلاف آداب و رسوم سایر مردم می‌باشد. از آن گذشته آن‌ها قوانین این مملکت را رعایت نمی‌کنند. از این رو به مصلحت شما است که از شر آن‌ها راحت شوید. <span class="verse-marker">۹</span>اگر پادشاه صلاح بدانند، دستوری صادر شود که بر طبق آن همۀ آنها کشته شوند. اگر چنین دستوری صادر فرمائید، من تعهد می‌کنم سیصد و هفتاد و پنج تن نقره برای ادارۀ امور امپراطوری به خزانه‌داری کاخ تحویل بدهم.» </p>
  <p>
    <span class="verse-marker">۱۰</span>پادشاه انگشتری را که با آن بر فرامین رسمی مُهر می‌زد، از انگشت خود در آورد و به هامان پسر همداتای اَجاجی، دشمن قوم یهود داد. <span class="verse-marker">۱۱</span>پادشاه به او گفت: «این قوم و ثروت آن‌ها متعلق به توست، هر طور می‌خواهی با آن‌ها رفتار کن.» </p>
  <p>
    <span class="verse-marker">۱۲</span>پس در روز سیزدهم ماه اول هامان منشی‌های پادشاه را احضار کرد و به آن‌ها گفت که چطور متن فرمان را بنویسند. همچنین از آن‌ها خواست آن را به تمام زبانها و خطهای متداول در امپراطوری ترجمه و برای تمام فرمانداران، والیان و مأمورین بفرستند. این فرمان با نام و مُهر خشایار شاه صادر گردید. <span class="verse-marker">۱۳</span>مأمورین مخصوص این فرمان را به کلیۀ نواحی امپراطوری رسانیدند. بر طبق آن تمام یهودیان، پیر و جوان، مرد و زن می‌بایست در یک روز، یعنی در روز سیزدهم آذر، کشته شوند. آن‌ها می‌بایست بدون ترحم کشته شده و اموالشان ضبط گردد. <span class="verse-marker">۱۴</span>متن فرمان می‌بایست در هر ولایت به اطلاع عموم می‌رسید تا همه برای آن روز آماده باشند. </p>
  <p>
    <span class="verse-marker">۱۵</span>به دستور شاه این فرمان در شهر شوش پایتخت کشور به اطلاع عموم رسانیده شد و ماًمورین مخصوص این اخبار را به سایر ولایات نیز رسانیدند. در حالیکه شهر شوش در اضطراب بود پادشاه و هامان نشسته با هم شراب می‌نوشیدند. </p>
  <a id="c4"></a>
  <h2>فصل چهارم </h2>
  <h3>مردخای از اِستَر تقاضای کمک می‌کند </h3>
  <p>
    <span class="verse-marker">۱</span>وقتی مردخای از جریان اطلاع یافت، از غصه لباس خود را درید و جامۀ عُزا بر تن کرد. خاکستر بر سر خویش ریخت و در کوچه‌های شهر راه می‌رفت و با صدای بلند گریه و زاری می‌کرد، <span class="verse-marker">۲</span>تا اینکه به در ورودی کاخ رسید. او داخل کاخ نشد، چون هیچ کس با لباس عُزا اجازۀ ورود به قصر را نداشت. <span class="verse-marker">۳</span>در تمام ولایات، در هر جا فرمان شاه به اطلاع مردم می‌رسید، یهودیان بلند می‌گریستند. آن‌ها روزه می‌گرفتند، گریه و ناله می‌کردند و اکثراً لباس عُزا پوشیده بر خاکستر می‌نشستند. </p>
  <p>
    <span class="verse-marker">۴</span>وقتی کنیزان و خواجه سرایان اِستَر از آنچه مردخای می‌کرد به اِستَر خبر دادند، اِستَر بسیار ناراحت شد. او برای مردخای لباس فرستاد تا بجای لباس عُزا بپوشد، ولی مردخای آن را قبول نکرد. <span class="verse-marker">۵</span>آنگاه او هتاک، یکی از خواجه سرایانی را که پادشاه به خدمت او گماشته بود، احضار کرد و از او خواست پیش مردخای برود و ببیند چه شده و چرا مردخای چنین می‌کند. <span class="verse-marker">۶</span>هتاک نزد مردخای که در میدان شهر و جلوی در ورودی قصر بود رفت. <span class="verse-marker">۷</span>مردخای همه چیز را در بارۀ خودش و مقدار پولی که هامان حاضر بود در مقابل کشتن تمام یهودیان به خزانۀ دربار بپردازد برای او تعریف کرد. <span class="verse-marker">۸</span>و یک نسخه از فرمانی را که در شهر شوش منتشر شده بود و به موجب آن باید کلیۀ یهودیان کشته شوند به هتاک داد. مردخای از او خواهش کرد آن را به اِستَر برساند و اوضاع را برای او شرح دهد و او را وادار کند نزد پادشاه رفته، تقاضا کند که به قومش ترحم شود. <span class="verse-marker">۹</span>هتاک هم رفته پیغام مردخای را به اِستَر رسانید. <span class="verse-marker">۱۰</span>و اِستَر از او خواست این پیام را به مردخای برگرداند: <span class="verse-marker">۱۱</span>«اگر کسی، چه مرد و چه زن، بدون اینکه احضار شده باشد، برای دیدن پادشاه وارد قسمت اندرونی کاخ شود جزایش مرگ است. این قانون است. همه، از مشاورین مخصوص گرفته تا مردم عادی ولایات، این را می‌دانند. فقط در یک صورت این قانون اجرا نخواهد شد و آن هم این است که پادشاه چوگان طلای خود را بطرف آن شخص دراز کند. در آن صورت جان او در امان خواهد بود. اما الآن یک ماه است که پادشاه مرا به حضور خویش نپذیرفته است.» </p>
  <p>
    <span class="verse-marker">۱۲</span>وقتی مردخای پیام اِستَر را دریافت کرد <span class="verse-marker">۱۳</span>در جواب به او اخطار کرده گفت: «تصور نکن چون در کاخ سلطنتی هستی جان تو از بقیۀ یهودیان ایمن‌تر است. <span class="verse-marker">۱۴</span>اگر تو در موقع خطیری مثل این زمان ساکت بمانی، از جای دیگر برای یهودیان کمک و نجات خواهد آمد. اما تو خواهی مرد و خاندان پدریت از بین خواهد رفت. کسی نمی‌داند، شاید به خاطر چنین روزی بود که تو به این مقام رسیدی و ملکه امپراطوری فارس شدی.» </p>
  <p>
    <span class="verse-marker">۱۵</span>اِستَر در پاسخ این پیام را برای مردخای فرستاد: <span class="verse-marker">۱۶</span>«برو و تمام یهودیان مقیم شهر شوش را جمع کن. همگی روزه بگیرید. تا سه روز و سه شب چیزی نخورید و نیاشامید. من و ندیمه‌های من هم همین کار را خواهیم کرد. بعد از آن من به حضور پادشاه خواهم رفت ـ هرچند این عمل برخلاف قانون است. اگر لازم باشد در این راه بمیرم، خواهم مرد.» </p>
  <p>
    <span class="verse-marker">۱۷</span>پس مردخای آن محل را ترک کرد و آنچه را که اِستَر به او گفته بود انجام داد. </p>
  <a id="c5"></a>
  <h2>فصل پنجم </h2>
  <h3>اِستَر پادشاه و هامان را به ضیافتی دعوت می‌کند </h3>
  <p>
    <span class="verse-marker">۱</span>اِستَر سه روز پس از شروع روزه لباس سلطنتی خود را در بر کرد و به قسمت اندرونی قصر رفت و در آنجا روبروی تخت سلطنتی ایستاد. پادشاه در داخل اطاق در مقابل در ورودی آن نشسته بود. <span class="verse-marker">۲</span>وقتی پادشاه دید ملکه اِستَر در آن جا ایستاده است به او لطف کرد و چوگان طلایی خود را بطرف او دراز نمود. آن وقت اِستَر جلو رفته نوک چوگان را لمس کرد. <span class="verse-marker">۳</span>پادشاه پرسید: «ملکه، چه شده است؟ هر چه بخواهی به تو خواهم داد ـ حتی نیمی از امپراطوری خود را.» <span class="verse-marker">۴</span>اِستَر در پاسخ گفت: «اگر پادشاه مایل باشند، می‌خواهم شما و هامان در ضیافتی که من امروز می‌دهم مهمان من باشید.» <span class="verse-marker">۵</span>پادشاه دستور داد هامان فوراً بیاید تا به اتفاق هم به ضیافت اِستَر بروند. </p>
  <p>پس پادشاه و هامان به ضیافتی که اِستَر ترتیب داده بود رفتند. <span class="verse-marker">۶</span>در موقع نوشیدن شراب پادشاه به اِستَر گفت: «به من بگو، چه می‌خواهی؟ حتی اگر نیمی از امپراطوری مرا بخواهی آن را به تو خواهم داد.» <span class="verse-marker">۷</span>اِستَر در پاسخ گفت: <span class="verse-marker">۸</span>«در خواست و تقاضای من این است: اگر پادشاه لطف فرمایند، مایلم از شما و هامان دعوت نمایم فردا هم مجدداً مهمان من باشید. آن وقت تقاضای خود را به عرض خواهم رسانید.» </p>
  <h3>هامان برای کشتن مردخای نقشه می‌کشد </h3>
  <p>
    <span class="verse-marker">۹</span>وقتی هامان مهمانی اِستَر را ترک گفت، شاد و سرخوش بود. اما وقتی مردخای را در جلوی در ورودی کاخ دید و از اینکه مردخای به احترام او از جایش بلند نشد و تعظیم نکرد، نسبت به او بسیار خشمگین شد. <span class="verse-marker">۱۰</span>اما خونسردی خود را حفظ کرد و به منزل رفت و از دوستانش دعوت نمود به منزل او بیایند و از زن خود، زرش، نیز خواست در جمع آن‌ها شرکت کند. <span class="verse-marker">۱۱</span>هامان با غرور از زیادی ثروت خود، پسران بسیارش، ارتقای مقامش بوسیلۀ پادشاه و از برتری خود بر سایر اطرافیان پادشاه سخن می‌گفت. <span class="verse-marker">۱۲</span>و در دنباله صحبت خود گفت: «دیگر اینکه ملکه اِستَر از هیچ کس جز پادشاه و من برای شرکت در ضیافت خویش دعوت نکرده است. او باز هم ما را فردا برای یک مهمانی دیگر دعوت کرده است. <span class="verse-marker">۱۳</span>اما وقتی آن مردخای یهودی را می‌بینم که جلوی در ورودی کاخ می‌نشیند، اینها همه برایم بی‌ارزش می‌شود.» </p>
  <p>
    <span class="verse-marker">۱۴</span>پس زنش و دوستانش به او گفتند: «چرا دستور نمی‌دهی داری به بلندی بیست و سه متر بسازند و آن وقت پادشاه را متقاعد کن تا دستور دهد او را فردا صبح روی همان دار اعدام کنند. در آن صورت می‌توانی با خوشحالی به مهمانی ملکه بروی.» به نظر هامان این فکر خوبی بود، پس دستور داد دار را بسازند. </p>
  <a id="c6"></a>
  <h2>فصل ششم </h2>
  <h3>پادشاه از مردخای تجلیل می‌کند </h3>
  <p>
    <span class="verse-marker">۱</span>آن شب پادشاه نتوانست بخوابد. از این رو امر کرد که وقایع سلطنت او را برایش بخوانند. <span class="verse-marker">۲</span>قسمتی را که خواندند مربوط به این بود که چگونه مردخای نقشۀ قتل پادشاه بوسیله بِگتان و تارش را بر ملا ساخت ـ بِگتان و تارش دو نفر از خواجه سرایان و از پهره‌داران قصر شاه بودند. <span class="verse-marker">۳</span>شاه پرسید: «در مقابل این خدمت چه پاداش و افتخاری به مردخای داده شده است؟» خادمین در جواب گفتند: «هیچ پاداشی به او داده نشده است.» <span class="verse-marker">۴</span>پادشاه پرسید: «آیا از مأمورین من کسی در این جا هست؟» </p>
  <p>درست در همین لحظه هامان وارد قصر شد تا از شاه بخواهد که مردخای را به دار بزند. <span class="verse-marker">۵</span>پس خادمین جواب دادند: «هامان اینجا است و می‌خواهد شما را ببیند.» پادشاه گفت: «بگوئید وارد شود.» <span class="verse-marker">۶</span>وقتی هامان وارد شد، پادشاه به او گفت: «من بسیار مایلم که به یک نفر عزت ببخشم. به نظر تو برای چنین شخصی چه باید کرد؟» هامان با خود گفت: «بغیر از من چه کسی می‌تواند مورد عزت و حرمت پادشاه باشد.» <span class="verse-marker">۷-۸</span>پس در جواب پادشاه گفت: «امر فرمائید جامۀ سلطنتی را که پادشاه در بر می‌کنند همراه با اسپی که پادشاه سوار می‌شوند و با زیورات سلطنتی تزئین شده باشد، برای او بیاورند. <span class="verse-marker">۹</span>آنگاه یکی از امرای عالیرتبۀ خود را بگمارید تا آن لباس مخصوص را به او بپوشاند، او را سوار اسپ کرده در اطراف شهر بگرداند، و با فریاد بلند بگوید: کسی که مورد عزت پادشاه واقع می‌شود، این چنین پاداش می‌گیرد.» </p>
  <p>
    <span class="verse-marker">۱۰</span>پس پادشاه به هامان گفت: «برو هر چه زودتر لباسها و اسپ را برای مردخای یهودی آماده کن. هر چه گفتی در مورد او انجام بده. او در کنار دروازۀ دخول قصر نشسته است.» <span class="verse-marker">۱۱</span>پس هامان لباس و اسپ را آماده کرد و لباس شاهی را به مردخای پوشانید. مردخای سوار بر اسپ شد و هامان او را به میدان شهر برد و با صدای بلند می‌گفت: «کسی که مورد عزت پادشاه قرار می‌گیرد، این چنین پاداش می‌گیرد.» </p>
  <p>
    <span class="verse-marker">۱۲</span>بعد مردخای به طرف دروازۀ دخول قصر رفت، اما هامان با اندوه فراوان در حالیکه روی خود را از خجالت پوشانیده بود با عجله به خانۀ خود برگشت، <span class="verse-marker">۱۳</span>و موضوع را برای همسر و دوستان خود تعریف کرد. آنگاه همسر و دوستان دانای او گفتند: «تو قدرتت را از دست می‌دهی. مردخای یک یهودی است و تو نمی‌توانی در مقابل او بایستی. او حتماً تو را از بین خواهد برد.» </p>
  <h3>هامان به قتل می‌رسد </h3>
  <p>
    <span class="verse-marker">۱۴</span>در حالیکه آن‌ها هنوز مشغول صحبت بودند، خواجه سرایان قصر با عجله وارد خانۀ هامان شدند تا او را فوری به مهمانی اِستَر ببرند. </p>
  <a id="c7"></a>
  <h2>فصل هفتم </h2>
  <p class="no-indent">
    <span class="verse-marker">۱</span>پس پادشاه و هامان برای صرف غذا به ضیافتی که اِستَر داده بود رفتند. <span class="verse-marker">۲</span>در موقع نوشیدن شراب، پادشاه باز از اِستَر پرسید: «ملکه اِستَر، بگو خواهشت چیست؟ حتی اگر نیمی از مملکتم را بخواهی، به تو می‌دهم.» </p>
  <p>
    <span class="verse-marker">۳</span>ملکه اِستَر در جواب گفت: «خواهش من اینست که اگر پادشاه به من التفاتی دارند و صلاح بدانند، جان من و جان قوم مرا نجات دهند، <span class="verse-marker">۴</span>زیرا من و قوم من برای کشتار فروخته شده‌ایم. اگر تنها مثل غلام فروخته می‌شدیم، حرفی نمی‌زدم و هرگز مزاحم شما نمی‌شدم. اما حالا خطر مرگ و نابودی ما را تهدید می‌کند.» <span class="verse-marker">۵</span>خشایار شاه از ملکه اِستَر پرسید: «چه کسی جرأت چنین کاری را دارد؟ آن شخص کجا است؟» <span class="verse-marker">۶</span>اِستَر جواب داد: «دشمن ما این هامان شریر است که به قوم ما آزار می‌رساند.» </p>
  <p>هامان با ترس و لرز به پادشاه و ملکه نگاه کرد. <span class="verse-marker">۷</span>پادشاه خشمگین شد و برخاسته به باغ قصر رفت. هامان فهمید که پادشاه تصمیم به مجازات او گرفته است. بنابراین، او در اطاق ماند تا پیش ملکه اِستَر زاری کند که جانش را نجات دهد. <span class="verse-marker">۸</span>او بر روی تخت اِستَر افتاد و زاری می‌کرد که بر او رحم کند. وقتی پادشاه دوباره به اطاق برگشت و او را در آن حال دید، با فریاد گفت: «این شخص می‌خواهد در حضور من و در قصر من به ملکه تجاوز کند.» </p>
  <p>به محض اینکه پادشاه این را گفت، خواجه سرایان روی هامان را پوشاندند. <span class="verse-marker">۹</span>آنگاه یکی از خواجه سرایان که هربونه نام داشت گفت: «هامان به اندازه‌ای گستاخ شده است که برای کشتن مردخای که جان پادشاه را از خطر نجات داد، داری به ارتفاع بیست و سه متر در خانۀ خود آماده کرده است.» پادشاه گفت: «هامان را بر همان دار اعدام کنید.» </p>
  <p>
    <span class="verse-marker">۱۰</span>بنابراین، هامان بر همان داری که برای کشتن مردخای آماده کرده بود، خودش اعدام شد و خشم پادشاه فرو نشست. </p>
  <a id="c8"></a>
  <h2>فصل هشتم </h2>
  <h3>یهودیان مقاومت می‌کنند </h3>
  <p>
    <span class="verse-marker">۱</span>در همان روز پادشاه تمام دارائی و اموال هامان، دشمن یهودیان را به ملکه اِستَر بخشید. اِستَر به پادشاه گفت که مردخای از خویشاوندان او است. از آن ببعد مردخای اجازه یافت به حضور پادشاه برود. <span class="verse-marker">۲</span>پادشاه انگشتر خود را با مُهر سلطنتی که از هامان پس گرفته بود، از انگشت کشید و به مردخای داد. اِستَر اموال و دارائی هامان را به مردخای سپرد. </p>
  <p>
    <span class="verse-marker">۳</span>اِستَر برای بار دوم زیر پاهای پادشاه افتاد و با گریه و زاری از پادشاه درخواست کرد تا از نقشۀ شوم هامان اَجاجی علیه یهودیان جلوگیری کند. <span class="verse-marker">۴</span>پادشاه عصای طلایی خود را بطرف او دراز کرد، و او برخاست و گفت: <span class="verse-marker">۵</span>«اگر پادشاه صلاح می‌دانند و اگر من مورد لطف شان واقع شده‌ام، خواهش می‌کنم فرمانی صادر فرمایند تا از اجرای نقشۀ هامان پسر همداتای اَجاجی که برای نابودی یهودیان در تمام امپراطوری کشیده است، جلوگیری شود. <span class="verse-marker">۶</span>چطور می‌توانم شاهد مرگ و نابودی اقوام و خویشاوندان خود باشم؟» <span class="verse-marker">۷</span>خشایار شاه به ملکه اِستَر و مردخای یهودی گفت: «دیدید که من هامان را به خاطر توطئه‌اش علیه یهودیان به دار زدم و اموال و دارائی او را به اِستَر دادم. <span class="verse-marker">۸</span>اما فرمانی که به نام پادشاه و مهر سلطنتی صادر شده باشد، لغو شدنی نیست. در هر حال، شما می‌توانید هرچه بخواهید به یهودیان در همه جا بنویسید و شما همچنین می‌توانید حکم دیگری بنام من صادر کرده و با مُهر سلطنتی آنرا مختوم کنید.» </p>
  <p>
    <span class="verse-marker">۹</span>پس مردخای در روز بیست و سومِ ماهِ سوم، یعنی ماه سیوان منشی‌های پادشاه را احضار کرد و حکمی را که خودش نوشته بود، برای یهودیان، حاکمان، والیان و ماًمورین دولتی در تمام یکصد و بیست و هفت ولایت، از هندوستان تا حبشه، فرستاد. آن حکم به خط و زبان محلی هر ناحیه و همچنین به خط و زبان خود یهودیان نوشته شد. <span class="verse-marker">۱۰</span>مردخای فرمان را به اسم خشایار شاه نوشت و با انگشتر سلطنتی مُهر کرد و آن را بوسیله قاصدانی که بر سریع‌ترین اسپها سوار بودند، فرستاد. </p>
  <p>
    <span class="verse-marker">۱۱</span>طبق این فرمان یهودیان از جانب پادشاه اجازه داشتند در هر شهری برای دفاع از خود متحد شوند. اگر افراد مسلح از هر ملتی یا هر ناحیه‌ای بر یهودیان و زن و فرزند شان حمله نمایند، آن‌ها حق دارند دشمنان خود را بکشند و اموالشان را تصاحب کنند. <span class="verse-marker">۱۲</span>روزی که برای این کار تعیین شد، همان روزی بود که برای کشتار یهودیان در نظر گرفته شده بود، یعنی روز سیزدهم ماه آذر که دوازدهمین ماه سال باشد. <span class="verse-marker">۱۳</span>قرار بر این بود که این فرمان به صورت یک اعلامیه به اطلاع همه در تمام نواحی برسد تا یهودیان بتوانند برای انتقام از دشمنان خود در آن روز آماده باشند. <span class="verse-marker">۱۴</span>به فرمان پادشاه قاصدان سوار بر اسپ شدند و با سرعت تمام حرکت کردند. این فرمان در پایتخت، یعنی در شهر شوش نیز به اطلاع عموم رسانده شد. </p>
  <p>
    <span class="verse-marker">۱۵</span>مردخای در حالیکه لباس سلطنتی به رنگ سفید و آبی و چپن ارغوانی رنگی که از پارچۀ ظریف کتان دوخته شده بود بر تن و تاج طلای باشکوهی بر سر داشت، کاخ را ترک کرد. فریادهای خوشی مردم در تمام جاده‌های شهر شوش بلند بود. <span class="verse-marker">۱۶</span>یهودیان بخاطر این موفقیت احساس خوشی و آرامش می‌کردند. <span class="verse-marker">۱۷</span>در هر شهر و ولایتی که فرمان شاه می‌رسید، یهودیان با خوشی و سرور آن روز را جشن می‌گرفتند. در این موقع بسیاری از مردم از ترسِ یهودیان به دین آن‌ها گرویدند. </p>
  <a id="c9"></a>
  <h2>فصل نهم </h2>
  <h3>یهودیان دشمنان خود را نابود می‌کنند </h3>
  <p>
    <span class="verse-marker">۱</span>روز سیزدهم آذر، روزی که اولین فرمان پادشاه می‌بایست اجرا شود و دشمنان یهودیان در آرزوی شکست کامل آن‌ها بودند، فرا رسید. اما موضوع برعکس شد و یهودیان بر دشمنان خود غلبه کردند. <span class="verse-marker">۲</span>در تمام شهرها و ولایات امپراطوری، یهودیان برای حمله به کسانی که در صدد آزار آن‌ها بودند جمع شدند و هیچ کسی جرأت نداشت علیه آن‌ها قیام کند، چون در همه جا مردم از آن‌ها می‌ترسیدند. <span class="verse-marker">۳</span>تمام مأمورین ولایتی، حاکمان، والیان و اهل دربار، همه به یهودیان کمک می‌کردند، چون آن‌ها از مردخای می‌ترسیدند. <span class="verse-marker">۴</span>مردخای در سرتاسر مملکت مشهور شد، زیرا شخص مقتدری در دربار شاه بود و قدرت او هم روز بروز بیشتر می‌شد. <span class="verse-marker">۵</span>پس یهودیان می‌توانستند هر طوریکه بخواهند با دشمنان خود رفتار کنند. آن‌ها با شمشیر بر دشمنان خود حمله می‌کردند و همه را می‌کشتند. </p>
  <p>
    <span class="verse-marker">۶</span>تنها در پایتخت، یعنی در شهر شوش، یهودیان پنجصد نفر را کشتند. <span class="verse-marker">۷-۱۰</span>و ده پسر هامان بن همداتا دشمن یهودیان بنامهای فَرشَنداطا، دَلفون، اَسفانا، فُوراتا، اَدَلیا، اَریداتا، فَرمَشتا، اریسای، اریدای، یزاتا در بین کشته شدگان بودند. ولی اموال کسی تاراج نشد. </p>
  <p>
    <span class="verse-marker">۱۱</span>تعداد کشته شدگان در شهر شوش همان روز به اطلاع پادشاه رسید. <span class="verse-marker">۱۲</span>پس از آن پادشاه به ملکه اِستَر گفت: «تنها در شهر شوش یهودیان پنجصد نفر از جمله ده پسر هامان را کشته‌اند. معلوم نیست در سایر ولایات چقدر مردم را کشته‌اند. آیا خواهش دیگری هم داری؟ هر چه بخواهی به تو می‌دهم. حالا بگو که چه می‌خواهی تا به تو بدهم.» </p>
  <p>
    <span class="verse-marker">۱۳</span>اِستَر در پاسخ گفت: «اگر پادشاه موافق باشند به یهودیان در شهر شوش اجازه داده شود فردا هم کار امروز خود را تکرار کنند و اجساد ده پسر هامان را به دار بیاویزند.» <span class="verse-marker">۱۴</span>پادشاه امر کرد که درخواست او عملی شود و فرمان لازم در شهر شوش اعلام شد. اجساد پسران هامان به معرض تماشای عموم گذاشته شد. <span class="verse-marker">۱۵</span>در روز چهاردهم آذر باز یهودیان جمع شدند و سیصد نفر دیگر را در آن شهر کشتند. اما بازهم اموال هیچ کس را تاراج نکردند. </p>
  <p>
    <span class="verse-marker">۱۶</span>یهودیان در سایر ولایات هم متحد شده از خود دفاع کردند. آن‌ها هفتاد و پنج هزار نفر از دشمنان خود را کشتند و خود را از شر آن‌ها خلاص کردند. ولی مال هیچ کس را غارت نکردند. <span class="verse-marker">۱۷</span>این کشتار در روز سیزدهم آذر رخ داد. روز بعد، یعنی روز چهاردهم هیچ کس کشته نشد و روز جشن و سرور برای یهودیان بود. <span class="verse-marker">۱۸</span>یهودیان روز پانزدهم را جشن گرفتند، چون آن‌ها روزهای سیزدهم و چهاردهم مشغول کشتن دشمنان خود بودند. روز پانزدهم از کشتن دست کشیدند. <span class="verse-marker">۱۹</span>به این دلیل یهودیانِ که در اطراف شهر زندگی میکنند، روزِ چهاردهم ماه آذر را جشن می‌گیرند و به یکدیگر غذا هدیه می‌دهند. </p>
  <h3>جشن پوریم </h3>
  <p>
    <span class="verse-marker">۲۰</span>مردخای امر کرد که شرح این وقایع را بنویسند و نامه‌هائی به تمام یهودیان در سرتاسر امپراطوری فارس بفرستند، <span class="verse-marker">۲۱</span>و به آن‌ها بگویند هر سال روزهای چهاردهم و پانزدهم آذر را جشن بگیرند. <span class="verse-marker">۲۲</span>این روزهائی است که یهودیان از دست دشمنان خویش رهائی یافتند، و در این ماه بود که غم و غصۀ شان به خوشی و ناامیدی آن‌ها به امیدواری تبدیل شد. پس آن‌ها می‌بایست این روز را جشن بگیرند و به یکدیگر و به فقرا غذا هدیه بدهند. <span class="verse-marker">۲۳</span>یهودیان از امر مردخای اطاعت کردند و از آن ببعد، همه ساله این روز را جشن گرفتند. </p>
  <p>
    <span class="verse-marker">۲۴</span>هامان پسر همداتای اَجاجی و دشمن قوم یهود برای نابودی یهودیان قرعه (که آن را «پور» می‌گفتند) انداخته بود که در کدام روز کشته شوند. <span class="verse-marker">۲۵</span>اما اِستَر به حضور پادشاه رفت و پادشاه فرمانی صادر کرد که به موجب آن هامان گرفتار همان سرنوشتی شد که برای یهودیان در نظر گرفته بود، یعنی او و پسرانش به دار آویخته شدند. <span class="verse-marker">۲۶</span>به این دلیل آن ایام را پوریم می‌نامند که معنی آن «قرعه» است. یهودیان به خاطر نامه‌هائی که مردخای نوشته بود و هم چنین به دلیل آنچه که برای خودشان اتفاق افتاده بود، <span class="verse-marker">۲۷</span>این را رسم خود قرار دادند که خودشان و همچنین فرزندانشان و کسانیکه به دین یهودی می‌گروند، همه ساله این دو روز را طبق امر مردخای جشن بگیرند. <span class="verse-marker">۲۸</span>لهذا، قرار بر این شد که تمام خانواده‌های یهودی، نسل اندر نسل، در هر شهر و دیاری که باشند این روزها را بیاد آورده، جشن بگیرند. </p>
  <p>
    <span class="verse-marker">۲۹</span>آنگاه ملکه اِستَر، دختر اَبِیحایَل، با استفاده از اختیارات و قدرتی که بعنوان ملکه داشت، نامۀ مردخای را مبنی بر برگزاری دائمی مراسم پوریم تائید کرد. <span class="verse-marker">۳۰</span>نامه به نام تمام یهودیان بود و نسخه‌های آن به یکصد و بیست و هفت ولایت در امپراطوری فارس فرستاده شد که حاوی دعای صلح و آرامش برای یهودیان بود. <span class="verse-marker">۳۱</span>و از آن‌ها و فرزندانشان درخواست شده بود که همانطوریکه مراسم روزه و سوگواری را رعایت می‌کنند، ایام پوریم را نیز برگزار نمایند. به این ترتیب، مراسم ایام پوریم از طرف اِستَر تأیید و ثبت دفتر شد. <span class="verse-marker">۳۲</span>دستور اِستَر در مورد تائید قوانین مربوط به پوریم بر روی طومار نوشته شده بود. </p>
  <a id="c10"></a>
  <h2>فصل دهم </h2>
  <h3>عظمت خشایار شاه و مردخای </h3>
  <p>
    <span class="verse-marker">۱</span>خشایار شاه برای تمام مردم کشورهای ساحلی بحر و همچنین مردم داخلی جزیه مقرر کرد. <span class="verse-marker">۲</span>تمام کارهای بزرگ و باشکوه او و همچنین شرح اینکه چگونه مردخای به این مقام عالی ارتقا یافت در کتاب تاریخ پادشاهان فارس و ماد ثبت شده است. <span class="verse-marker">۳</span>مردخای یهودی بعد از خشایار شاه، بالاترین مقام را داشت. او مورد احترام ملت خود بود و همه آن‌ها او را دوست می‌داشتند. او برای سعادت قوم خود و برای امنیت فرزندان آن‌ها کوشش فراوان کرد. </p>
  
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>