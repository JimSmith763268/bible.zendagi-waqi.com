<!doctype html>

<html lang="fa">
<head>
  <meta charset="utf-8">

  <title>رسالۀ دوم پِترُس رسول</title>

  <link rel="stylesheet" href="/css/style.css">
  <script>var nc = 3;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>دوم پِترُس </h1>
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>مقدمه </h3>
  <p>
    <span class="verse-marker">۱</span>از طرف شمعونِ پِترُس، غلام و رسول عیسی‌مسیح به آنانی که از راه عدالت خدای ما و نجات‌دهندۀ ما عیسی‌مسیح، ایمانی مانند ایمان ما یافته‌اند. <span class="verse-marker">۲</span>در حالی که شناخت شما از خدا و عیسی‌مسیح خداوند زیادتر می‌شود، فیض و سلامتی شما نیز افزون گردد. </p>
  <h3>برگزیدگان خدا </h3>
  <p>
    <span class="verse-marker">۳</span>قدرت خدا آنچه را که ما برای زندگی و خدا‌پرستی ضرورت داریم، به ما بخشیده است تا ما بتوانیم کسی را که ما را خوانده است تا در جلال و عظمتش شریک شویم، بهتر بشناسیم. <span class="verse-marker">۴</span>بنابراین از وعده‌های بزرگ و گرانبها، بهره‌مند شده و از فسادی که نتیجۀ تمایلات جسمانی است بگریزید و در طبیعت خدایی شریک و سهیم شوید. <span class="verse-marker">۵</span>به این سبب، با سعی تمام بکوشید که ایمان خود را با جوانمردی، جوانمردی را با معرفت، <span class="verse-marker">۶</span>معرفت را با پرهیزکاری، پرهیزکاری را با بردباری، بردباری را با خداشناسی، <span class="verse-marker">۷</span>خداشناسی را با دوستی برادرانه و دوستی برادرانه را با محبت خالص تکمیل کنید. <span class="verse-marker">۸</span>اگر این صفات در شما باشد و زندگی شما را بیشتر فراگیرد، همیشه در شناسائی خداوند ما عیسی‌مسیح فعال و پُر‌ثمر خواهید بود. <span class="verse-marker">۹</span>ولی کسی که این صفات را نداشته باشد، چنان کور و نزدیک‌بین می‌شود که فراموش می‌کند چگونه از گناهان گذشتۀ خود پاک شده است. </p>
  <p>
    <span class="verse-marker">۱۰</span>پس ای برادران، هرچه بیشتر بکوشید تا زندگی شما ثابت کند که شما جزء دعوت‌شدگان و برگزیدگان خدا هستید، زیرا اگر چنین کنید، هرگز لغزش نخواهید خورد. <span class="verse-marker">۱۱</span>و به این ترتیب دخول به پادشاهی ابدی خداوند و نجات‌دهندۀ ما عیسی‌مسیح به فراوانی به شما عطا خواهد شد. </p>
  <p>
    <span class="verse-marker">۱۲</span>به این جهت من تصمیم گرفتم که همیشه این چیزها را به یاد شما بیاورم. اگرچه شما اینها را می‌دانید و در حقیقتی که یافته‌اید ثابت هستید، <span class="verse-marker">۱۳</span>ولی من تا زنده هستم صلاح می‌دانم که با یادآوری و تذکر، شما را برانگیزانم. <span class="verse-marker">۱۴</span>من می‌ دانم که به زودی، چنانکه خداوند عیسی‌مسیح به من نشان داد، این خیمه را ترک خواهم نمود. <span class="verse-marker">۱۵</span>پس نهایت کوشش خود را خواهم کرد تا پس از مرگ من شما بتوانید در همۀ اوقات این مطالب را به یاد آورید. </p>
  <h3>شاهدان جلال مسیح </h3>
  <p>
    <span class="verse-marker">۱۶</span>زیرا وقتی ما دربارۀ قدرت خداوند ما عیسی‌مسیح و آمدن او سخن گفتیم از افسانه‌هایی که با مهارت ساخته شده‌اند پیروی نکردیم، زیرا ما با چشمان خود بزرگی ملکوتی او را دیده ایم. <span class="verse-marker">۱۷</span>وقتی خدای پدر به او افتخار و جلال داد، ما در آنجا حاضر بودیم و آن زمان که از جلال خداوندی صدایی به او رسید که می‌گفت: «اینست پسر عزیز من، از او خشنودم»، ما آنجا بودیم. <span class="verse-marker">۱۸</span>بلی، ما وقتی با او بر روی کوه مقدس بودیم، این صدای آسمانی را شنیدیم. </p>
  <p>
    <span class="verse-marker">۱۹</span>این همه، کلام انبیاء را برای ما بیشتر تصدیق و تأیید می‌کند، پس با دقت بیشتر به آن توجه نمائید، زیرا کلام انبیاء مانند چراغی است که در جایی تاریک می‌درخشد تا سپیده بدمد و ستارۀ صبح طلوع کرده، دل‌های شما را روشن گرداند. <span class="verse-marker">۲۰</span>اما بیش از همه چیز این را به یاد داشته باشید که هیچ کس نمی‌ تواند به تنهائی پیشگوئی‌های کتاب مقدس را تفسیر کند. <span class="verse-marker">۲۱</span>زیرا هیچ پیشگوئی از روی نقشه و خواستۀ انسان به وجود نیامده است؛ بلکه مردم تحت تأثیر روح‌القدس، کلام خدا را بیان نمودند. </p>
  <a id="c2"></a>
  <h2>فصل دوم </h2>
  <h3>انبیاء و معلمان دروغین </h3>
  <p>
    <span class="verse-marker">۱</span>اما قوم اسرائیل علاوه بر انبیای راستین، انبیای دروغین هم داشتند و شما هم در میان خود معلمین دروغین خواهید داشت. آن‌ها مخفیانه تعالیم غلط و زیان‌بخش به میان شما خواهند آورد و همان خداوندی را که آن‌ها را خرید، انکار خواهند نمود و بلای ناگهانی بر سر خود خواهند آورد. <span class="verse-marker">۲</span>عدۀ زیادی، آن‌ها و راه‌های هرزۀ آن‌ها را دنبال خواهند کرد و به خاطر ایشان، راه حقیقت مورد بی‌حرمتی قرار خواهد گرفت. <span class="verse-marker">۳</span>از روی طمع و با داستان‌های جعلی خود، شما را استثمار خواهند کرد اما، جزایی که از مدت‌ها پیش برای آنها مقرر شده بود در انتظار آن‌ها و هلاکت در کمین آنها است. </p>
  <p>
    <span class="verse-marker">۴</span>شما می‌دانید که خدا فرشتگانی را که گناه کردند بدون تنبیه رها نکرد، بلکه آنها را به گودال‌های تاریک دوزخ فرستاد تا در آنجا برای داوری نگهداری شوند. <span class="verse-marker">۵</span>خدا همچنین دنیای قدیم را بدون جزا نگذاشت، بلکه بر دنیای بدکاران سیل جاری ساخت. تنها کسانی که نجات یافتند نوح، آن رسول راستی و درستی با هفت نفر دیگر بود. <span class="verse-marker">۶</span>خدا شهرهای سدوم و غموره را محکوم و ویران ساخته به خاکستر تبدیل کرد تا برای آدمیان دیگر که می‌خواهند در گناه زندگی کنند، عبرتی باشد. <span class="verse-marker">۷</span>خدا لوط را که مردی عادل بود و از رفتار هرزۀ شریران رنج می‌برد، رها ساخت. <span class="verse-marker">۸</span>زیرا آن مرد عادل که در میان آنها به سر می‌بُرد، همه روزه اعمال زشتی را می‌دید و می‌شنید که قلب پاکش را عذاب می‌داد. <span class="verse-marker">۹</span>پس به این نتیجه می‌رسیم که خدا می‌داند چطور عادلان را از وسوسه‌ها و آزمایش‌ها برهاند و چگونه شریران را تا روز داوری تحت عقوبت نگهدارد، <span class="verse-marker">۱۰</span>مخصوصاً آنانی که خود را به همه نوع شهوات زشت و ناپاک سپرده‌اند و هر قدرتی را خوار می‌ شمارند. </p>
  <p>این معلمین دروغین، بی‌باک و خودبین هستند و هیچ حرمتی به موجودات آسمانی نشان نمی‌دهند و برعکس به آنها اهانت می‌نمایند. <span class="verse-marker">۱۱</span>حتی فرشتگان که از این معلمین دروغین بسیار قویتر و تواناترند، این موجودات آسمانی را در پیشگاه خداوند با بد‌زبانی متهم نمی‌سازند. <span class="verse-marker">۱۲</span>اما این اشخاص مانند جانوران وحشی و بی‌فهم، فقط به این منظور به این دنیا آمدند که اسیر گردند و کشته شوند. اینها به چیزهایی بی‌حرمتی می‌کنند که نمی‌فهمند، پس مثل حیوانات وحشی نابود خواهند شد. <span class="verse-marker">۱۳</span>و در عوض بدی که کرده‌اند، بدی خواهند دید. خوشی آنها در این است که در روز روشن شهوات نفسانی خود را ارضا نمایند. آن‌ها لکه‌ها و زخمهای گندیدۀ بدن شما هستند و وقتی بر سر دسترخوان شما می‌آیند، از اینکه فکر می‌ کنند شما را فریب داده‌اند، لذت می‌برند. <span class="verse-marker">۱۴</span>آن‌ها نمی‌خواهند به هیچ چیز به جز فاحشه‌ها نظر کنند و اشتهای آن‌ها برای گناه سیری ناپذیر است. آن‌ها کسانی را که هنوز در ایمان قوی نشده‌اند، با اغوا به دام خود می‌اندازند. دل‌های شان با طمع و حسادت خو گرفته است و زیر لعنت خدا هستند. <span class="verse-marker">۱۵</span>راه راست را ترک کرده و گمراه شده‌اند، از راهی رفته‌اند که «بِلعام» پسر بصور در پیش گرفت، کسی که پولی را که مزد خلافکاری‌اش بود، دوست می‌داشت. <span class="verse-marker">۱۶</span>اما او به خاطر خلافکاری خود ملامت شد، زیرا الاغ زبان بسته‌ای به صدای انسان تکلم کرد و اعمال دیوانه‌وار آن نبی را متوقف ساخت. </p>
  <p>
    <span class="verse-marker">۱۷</span>این اشخاص مانند چشمه‌های خشکیده و یا ابر‌هایی هستند که جلوی بادهای طوفان رانده می‌شوند و تاریکی غلیظ دوزخ در انتظار آنهاست. <span class="verse-marker">۱۸</span>سخنان کبرآمیز و احمقانه به زبان می‌آورند و با استفاده از طعمۀ شهوات جسمانی و هرزگی، کسانی را که نو از یک زندگی غلط و گناه‌آلود فرار کرده‌اند، بدام می‌اندازند. <span class="verse-marker">۱۹</span>به آنها وعدۀ آزادی می‌دهند در حالی که خود شان بردگان فساد هستند، زیرا آدمی بردۀ هر چیزی است که او را مغلوب خود ساخته است. <span class="verse-marker">۲۰</span>آنها یکبار از راه معرفت خداوند و نجات‌دهندۀ ما عیسی‌مسیح، از ناپاکی‌های این دنیا دست شستند ولی اگر بار دیگر آن‌ها گرفتار و مغلوب ناپاکی‌ها شوند، حالت آخر آن‌ها از اول شان بدتر خواهد بود. <span class="verse-marker">۲۱</span>برای آنها بهتر می‌بود که هرگز راه عدالت را نمی‌شناختند تا اینکه آن را بشناسند و از آن حکم مقدس که به آنها داده شد، روی بگردانند. <span class="verse-marker">۲۲</span>آنچه برای آنها واقع شد نشان می‌دهد که این مَثَل راست است: «سگ بطرف آنچه استفراغ کرده است، بر‌می‌گردد.» و «خوکی که شسته شده است، برای غلتیدن در گِل باز می‌گردد.» </p>
  <a id="c3"></a>
  <h2>فصل سوم </h2>
  <h3>وعدۀ بازگشت مسیح </h3>
  <p>
    <span class="verse-marker">۱</span>ای عزیزان، این دومین رساله‌ای است که به شما می‌نویسم. در هر دو رساله کوشش کردم که با یادآوری این مطالب افکار پاک شما را برانگیزم. <span class="verse-marker">۲</span>می خواهم سخنانی را که انبیای مقدس در گذشته گفته‌اند و حکمی را که خداوند و نجات‌دهندۀ ما به وسیلۀ رسولان خود به شما داد به خاطر شما بیاورم. <span class="verse-marker">۳</span>پیش از هر چیز باید بدانید که در ایام آخر اشخاص پیدا خواهند شد که ایمان شما را مسخره خواهند نمود، چون تحت فرمان شهوات پلید خود زندگی می‌کنند و <span class="verse-marker">۴</span>خواهند گفت: «آن کسی که وعده داد که می‌آید، کجاست؟ از زمانی که پدران ما مُردند، همه چیز هنوز همان‌طوری است که از زمان خلقت دنیا بوده است!» <span class="verse-marker">۵</span>آن‌ها عمداً این حقیقت را فراموش می‌کنند که خدا در قدیم تکلم فرمود و آسمان‌ها و زمین آفریده شد و زمین از آب ساخته شد و وجودش به آب بسته است <span class="verse-marker">۶</span>و همچنین با آب بود یعنی آب سیل که دنیای کهن ویران شد. <span class="verse-marker">۷</span>اما این آسمان‌ها و زمینی که اکنون می‌بینید به وسیلۀ همان کلام خدا نگهداشته می‌شود تا در روزی که بدکاران داوری خواهند شد و به جزای خود یعنی هلاکت خواهند رسید، با آتش نابود شود. </p>
  <p>
    <span class="verse-marker">۸</span>اما ای عزیزان، این حقیقت از شما پنهان نماند که در نظر خداوند یک روز مثل هزار سال و هزار سال مثل یک روز می‌باشد. <span class="verse-marker">۹</span>خداوند در انجام آنچه وعده داده است آنچنان که بعضی‌ها گمان می‌کنند دیر نمی‌کند، بلکه با صبر، شما را تحمل می‌نماید، زیرا نمی‌خواهد کسی نابود شود بلکه می‌خواهد همه از گناهان خود توبه کنند. </p>
  <p>
    <span class="verse-marker">۱۰</span>روز خداوند مانند یک دزد خواهد آمد. در آن روز آسمان‌ها با صدای باد شدید ناپدید خواهند شد و عناصر سوخته شده، از بین خواهند رفت و زمین با هرچه در آن است، ذوب خواهد گشت. <span class="verse-marker">۱۱</span>حال که همۀ این چیزها به این صورت نابود خواهند شد، زندگی شما باید چقدر پاک و خداپسندانه باشد! <span class="verse-marker">۱۲</span>در انتظار روز خداوند باشید و طوری کار کنید که آن روز زودتر برسد، آن روزی که آسمان‌ها خواهند سوخت و نابود خواهند شد و عناصر از حرارت آن ذوب خواهند گردید. <span class="verse-marker">۱۳</span>اما خدا آسمان‌های نو و زمینی نو وعده داده است که در آن‌ها عدالت برقرار خواهد بود و ما در انتظار اینها هستیم. </p>
  <p>
    <span class="verse-marker">۱۴</span>پس ای دوستان من، چون در انتظار آن روز هستید، نهایت کوشش خود را بنمائید که خدا شما را در آن روز با رفتاری صلح‌جویانه و پاک و بی‌عیب بیابد. <span class="verse-marker">۱۵</span>خاطر جمع باشید که صبر و حوصلۀ خداوند ما برای نجات شماست. همچنان که برادر عزیز ما پولُس نیز با استفاده از حکمتی که خدا به او عنایت کرد، به شما نوشته است. <span class="verse-marker">۱۶</span>او در تمام رسالات خود دربارۀ این چیزها می‌نویسد. در این نامه‌ها گاهی مطالب دشواری هست که مردمان نادان و ناپایدار از آن‌ها تفسیر غلط می‌کنند، همان‌طور که با قسمت‌های دیگر نوشته‌ها هم رفتار می‌کنند و از این راه هلاکت را نصیب خود می‌سازند. </p>
  <p>
    <span class="verse-marker">۱۷</span>اما ای عزیزان، چون شما این را می‌دانید پس متوجه خود باشید که مبادا به وسیله تعالیم غلط مردمان شریر، گمراه شوید و از جایگاه امن خود سقوط نمائید. <span class="verse-marker">۱۸</span>بلکه در فیض و معرفت خداوند و نجات‌دهندۀ ما عیسی‌مسیح دایماً رشد و نمو کنید. جلال بر او باد، از حال تا به ابد، آمین. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>