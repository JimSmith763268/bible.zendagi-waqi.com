<!doctype html>

<html lang="fa">
<head>
  <meta charset="utf-8">

  <title>کتاب عاموس</title>

  <link rel="stylesheet" href="/css/style.css">
  <script>var nc = 9;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
        <option value="c6">۶</option>
        
        <option value="c7">۷</option>
        
        <option value="c8">۸</option>
        
        <option value="c9">۹</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>عاموس </h1>
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <p>
    <span class="verse-marker">۱</span>اینها سخنان عاموس است که در شهر تَقوع زندگی می‌کرد و پیشۀ چوپانی داشت. او دو سال پیش از زلزله، وقتیکه عُزیا، پادشاه یهودا و یَرُبعام (پسر یهوآش) پادشاه اسرائیل بود، در بارۀ آنچه که از خداوند بر او نازل شده بود، چنین می‌گوید: </p>
  <p>
    <span class="verse-marker">۲</span>«خداوند از کوه سهیون در اورشلیم همچون رعد می‌غرد. چراگاههای چوپانها خشک می‌شوند و سبزه های قلۀ کوه کَرمَل زرد و پژمرده می‌گردند.» </p>
  <h3>مجازات همسایگان اسرائیل </h3>
  
  <p>
    <span class="verse-marker">۳</span>خداوند می‌فرماید: «مردم دمشق بارها گناه کرده‌اند، بنابراین، از تقصیر شان بر‌نمی‌گردم و آن‌ها را مجازات می‌کنم، زیرا آن‌ها با مردم جلعاد با شیوۀ وحشیانه و ظالمانه‌ای رفتار کردند. <span class="verse-marker">۴</span>پس من آتشی را بر خاندان حَزایل پادشاه می‌فرستم و قلعه‌های مستحکم بِنهَدَد را می‌سوزانم. <span class="verse-marker">۵</span>دروازه های شهر دمشق را می‌شکنم و اهالی وادی آوَن و پادشاه بیت‌عدن را نابود می‌سازم. مردم سوریه به سرزمین قیر به اسارت برده می‌شوند.» </p>
  
  <p>
    <span class="verse-marker">۶</span>خداوند می‌فرماید: «اهالی غزه بمراتب گناه کرده‌اند. آن‌ها سزاوار مجازات هستند، زیرا تمام قوم مرا تبعید کردند تا به‌دست مردم ادوم تسلیم کنند. <span class="verse-marker">۷</span>پس من آتشی را بر حصارهای غزه می‌فرستم و قلعه‌های مستحکم آن را می‌سوزانم. <span class="verse-marker">۸</span>اهالی اَشدُود را نابود می‌کنم و پادشاه اَشقَلُون را می‌کشم. مردم شهر عَقرُون را از بین می‌برم و تمام فلسطینیانی که باقی مانده‌اند، هلاک می‌شوند.» </p>
  
  <p>
    <span class="verse-marker">۹</span>خداوند می‌فرماید: «مردم صور مرتب گناه کرده‌اند. آن‌ها حتماً مجازات می‌شوند، زیرا که آن‌ها تمام قوم ادوم را به اسارت بردند و پیمان برادری خود را شکستند، <span class="verse-marker">۱۰</span>بنابران، من آتشی را بر حصارهای صور می‌فرستم و قلعه های مستحکم آن را با شعله های آن می‌سوزانم.» </p>
  
  <p>
    <span class="verse-marker">۱۱</span>خداوند می‌فرماید: «قوم ادوم بارها گناه کرده‌اند. من از تقصیرات شان نمی‌گذرم، زیرا آن‌ها با شمشیر به تعقیب برادران خود رفتند و با خشم و غضب همه را بیرحمانه بقتل رساندند. <span class="verse-marker">۱۲</span>پس من هم آتشی را بر شهر تیمان می‌فرستم و قلعه های بُزره را می‌سوزانم.» </p>
  
  <p>
    <span class="verse-marker">۱۳</span>خداوند می‌فرماید: «خطاهای مردم عمون از حد گذشته است. من گناهان شان را فراموش نمی‌کنم، زیرا آن‌ها برای اینکه به سرحدات خود توسعه بخشند، در جنگ جلعاد شکم زنان حامله را با شمشیر دریدند. <span class="verse-marker">۱۴</span>بنابران، من هم آتشی را بر حصارهای شهر رَبه می‌افروزم و قلعه های آن را با غریو و نعرۀ جنگ و غرش طوفان از بین می‌برم. <span class="verse-marker">۱۵</span>پادشاه آن با مأمورینش یکجا تبعید می‌شوند.» </p>
  <a id="c2"></a>
  <h2>فصل دوم </h2>
  
  <p>
    <span class="verse-marker">۱</span>خداوند می‌فرماید: «مردم موآب به مراتب گناه کرده‌اند. من به سبب خطاهای شان، آن‌ها را مجازات می‌کنم، زیرا که آن‌ها استخوانهای پادشاه ادوم را سوختاندند و به خاکستر تبدیل کردند. <span class="verse-marker">۲</span>پس من هم آتشی را بر موآب می‌فرستم و قلعه های قِریُوت را می‌سوزانم. اهالی موآب در بین خروش و غوغای جنگ و نعرۀ جنگجویان از بین می‌روند. <span class="verse-marker">۳</span>پادشاه آن را با مأمورینش یکجا هلاک می‌سازم.» </p>
  
  <p>
    <span class="verse-marker">۴</span>خداوند می‌فرماید: «مردم یهودا بارها گناه کرده‌اند. آن‌ها حتماً جزا می‌بینند، زیرا آن‌ها احکام مرا بجا نیاوردند و از قوانین من پیروی نکردند، بلکه با پرستش همان بتهائی که معبود اجداد شان بودند، گمراه شدند. <span class="verse-marker">۵</span>پس من هم آتشی را بر یهودا می‌فرستم و قلعه های اورشلیم را می‌سوزانم.» </p>
  <h3>مجازات اسرائیل </h3>
  <p>
    <span class="verse-marker">۶</span>خداوند می‌فرماید: «قوم اسرائیل به مراتب گناه کرده‌اند. آن‌ها باید به سزای گناه خود برسند، زیرا آن‌ها اشخاص نیک و راستکار را که قادر به پرداخت قرض خود نیستند و مردم فقیر و بینوا را که نمی‌توانند قرض قیمت یک جوره کفش را بپردازند، به غلامی می‌فروشند. <span class="verse-marker">۷</span>بر مردم مسکین ظلم می‌کنند و مانع اجرای عدالت در حق اشخاص ضعیف و ناتوان می‌گردند. پسر و پدر با یک دختر همبستر می‌شوند. به این ترتیب، نام مقدس مرا بی‌حرمت می‌سازند. <span class="verse-marker">۸</span>با همان لباسی که از قرضداران خود گرو گرفته‌اند در کنار هر قربانگاه می‌خوابند و در عبادتگاه خدای خود با پولی که بعنوان جریمه از مردم گرفته‌اند، شراب می‌نوشند. </p>
  <p>
    <span class="verse-marker">۹</span>اما ای قوم برگزیدۀ من، بخاطر شما اموریان را که مانند درختان سرو، بلند و همچون درختان بلوط، نیرومند و قوی بودند، با میوه و ریشه‌های شان بکلی نابود ساختم. <span class="verse-marker">۱۰</span>همچنین شما را از کشور مصر بیرون آوردم و مدت چهل سال در بیابان راهنمائی کردم تا سرزمین اموریان را تصاحب کنید. <span class="verse-marker">۱۱</span>بعضی از پسران شما را بحیث انبیاء و بعضی از جوانان تان را به عنوان نذری (نذیره) برای خود انتخاب کردم.» خداوند می‌فرماید: «ای قوم اسرائیل، آیا این حقیقت ندارد؟ <span class="verse-marker">۱۲</span>اما شما به آن جوانان نذری شراب دادید که بنوشند و به انبیاء گفتید که نبوت نکنند. <span class="verse-marker">۱۳</span>پس حالا شما را مثل عراده‌ای که در زیر بار غله صدا می‌کند، به ناله می‌آورم. <span class="verse-marker">۱۴</span>حتی سریعترین کسان نمی‌توانند فرار کنند. قوت و نیروی جنگجویان از بین می‌رود و قادر نمی‌باشند که جان سالم بدر برند. <span class="verse-marker">۱۵</span>تیراندازان مقاومت خود را از دست می‌دهند. دوندگان از فرار بازمی‌مانند و اسپ سواران نمی‌توانند جانهای خود را نجات بدهند.» <span class="verse-marker">۱۶</span>خداوند می‌فرماید: «در آن روز شجاعترین جنگجویان سلاح خود را به زمین انداخته برای نجات جانهای خود فرار می‌کنند.» </p>
  <a id="c3"></a>
  <h2>فصل سوم </h2>
  <h3>خطا و مجازات اسرائیل </h3>
  <p>
    <span class="verse-marker">۱</span>ای قوم اسرائیل، به کلام خداوند که علیه شما‏ است گوش بدهید. او علیه تمام قومی که خداوند آن‌ها را از مصر بیرون آورد می‌فرماید: <span class="verse-marker">۲</span>«از بین تمام اقوام روی زمین، من تنها شما را انتخاب کرده‌ام. به همین دلیل جزای گناهان شما سنگینتر است.» </p>
  <p class="indented">
    <span class="verse-marker">۳</span>آیا دو نفر بدون آنکه با هم متفق باشند یکجا سفر می‌کنند؟ <span class="verse-marker">۴</span>آیا شیر، وقتی شکاری نداشته باشد در جنگل غرش می‌کند؟ آیا شیر ژیان اگر شکاری نکرده باشد در بیشۀ خود می‌غرد؟ <span class="verse-marker">۵</span>اگر تله‌ای نباشد آیا پرنده‌ای به دام می‌افتد؟ اگر تله چیزی را نگرفته باشد، آیا بسته می‌شود؟ <span class="verse-marker">۶</span>وقتی زنگِ خطرِ جنگ نواخته شود، آیا مردم از ترس به لرزه نمی‌آیند؟ اگر خواست خداوند نباشد، آیا مردم دچار مصیبت می‌شوند؟ </p>
  <p class="indented">
    <span class="verse-marker">۷</span>خداوند متعال، پیش از آنکه بندگان خود، انبیاء را از ارادۀ خود آگاه نسازد، کاری نمی‌کند. <span class="verse-marker">۸</span>هرگاه شیر غرش کند، کیست که از ترس نلرزد؟ وقتی خداوند متعال سخن گوید، آیا کسی جرأت می‌کند که آن را اعلام ننماید؟ </p>
  <p>
    <span class="verse-marker">۹</span>به ساکنین قصرهای اَشدُود و مصر اعلام کنید و بگوئید: «بر کوههای سامره جمع شوید و ببینید که چه آشوبی در آنجا برپاست و مردم مرتکب چه ظلم‌هائی می‌شوند.» <span class="verse-marker">۱۰</span>خداوند می‌فرماید: «اهالی آنجا از صداقت و راستی کار نمی‌گیرند. قصرهای شان پُر از غنایمی است که از راه غارت و دزدی به‌دست آورده‌اند. <span class="verse-marker">۱۱</span>بنابران، دشمن می‌آید و سرزمین شان را محاصره می‌کند. قدرت دفاعی شان را از بین می‌برد و قلعه های شان را ویران می‌نماید.» </p>
  <p>
    <span class="verse-marker">۱۲</span>خداوند می‌فرماید: «همانطوری که چوپانی فقط دو پا و یا یک گوش گوسفندی را از دهن شیر بازمی‌گیرد، در سامره هم تنها عدۀ کمی از ساکنین آن که بر تختهای مجلل تکیه زده‌اند، نجات می‌یابند.» </p>
  <p>
    <span class="verse-marker">۱۳</span>خداوند، خدای قادر مطلق می‌فرماید: «بشنوید و این پیام را به بنی‌اسرائیل اعلام کنید. <span class="verse-marker">۱۴</span>در همان روزی که قوم اسرائیل را به سزای گناه شان برسانم، قربانگاه‌های بیت‌ئیل را هم از بین می‌برم. شاخهای قربانگاه قطع می‌شوند و به زمین می‌افتند.» <span class="verse-marker">۱۵</span>خداوند می‌فرماید: «خانه‌های تابستانی و زمستانی را ویران کرده و خانه‌های را که با عاج زینت یافته‌اند با خاک یکسان می‌کنم و همه خانه‌های بزرگ را از بین می‌برم.» </p>
  <a id="c4"></a>
  <h2>فصل چهارم </h2>
  <p>
    <span class="verse-marker">۱</span>ای زنان سامره که مثل گاوهای باشان چاق شده‌اید، بر مردم مسکین ظلم می‌کنید، اشخاص نادار و محتاج را پایمال می‌نمائید و به شوهران تان می‌گوئید: «شراب بیاورید که بنوشیم.» <span class="verse-marker">۲</span>خداوند متعال که مقدس است، وعده داده و فرموده است: «روزی می‌رسد که دشمنان چنگک به دهان شما انداخته همۀ تان را مانند ماهی می‌کشند و با خود می‌برند. <span class="verse-marker">۳</span>هر یک از شما را به نزدیکترین شگاف دیوار می‌برند و از آنجا بیرون می‌اندازند.» </p>
  <h3>سرکشی قوم اسرائیل </h3>
  <p>
    <span class="verse-marker">۴</span>خداوند متعال می‌فرماید: «ای قوم اسرائیل، اگر می‌خواهید، به بیت‌ئیل و جِلجال بروید و گناه ورزید. تا که می‌توانید گناه کنید. هر صبح قربانی‌های تان را بیاورید و بعد از هر سه روز یک دهم تانرا بدهید. <span class="verse-marker">۵</span>به اجرای قربانی‌های شکرانگی تان ادامه دهید و به همه جا اعلان کنید که برای خداوند قربانی تقدیم کرده‌اید، زیرا شما به تظاهر و خودنمائی عادت دارید.» این گفتۀ خداوند متعال است. </p>
  <p>
    <span class="verse-marker">۶</span>خداوند می‌فرماید: «من به تمام شهرهای شما قحطی را آوردم و احتیاج نان را در جمیع مکان‌های شما، اما با اینهم توبه نکردید و بسوی من بازنگشتید. <span class="verse-marker">۷</span>در فصل درو بارشِ باران را قطع کردم. در یک شهر باران فرستادم و در شهر دیگر از آن جلوگیری نمودم. بر یک زمین باران بارید و زمین دیگر از بی‌آبی خشک شد. <span class="verse-marker">۸</span>مردم چند شهر برای نوشیدن یک جرعه آب، با تن خسته و ناتوان به شهر دیگری خود را آواره می‌کردند، اما تشنگی شان رفع نمی‌شد. با اینهم شما بسوی من برنگشتید.» </p>
  <p>
    <span class="verse-marker">۹</span>خداوند می‌فرماید: «با باد سموم و آفت، محصول باغها و تاکستان‌های شما را از بین بردم. درختان انجیر و زیتون شما خوراک ملخ شدند، بازهم شما بسوی من بازگشت نکردید.» </p>
  <p>
    <span class="verse-marker">۱۰</span>خداوند می‌فرماید: «همان بلاهائی را که بر سر مردم مصر آوردم بر سر شما هم فرستادم. جوانان شما را با شمشیر کشتم، اسپهای تان ربوده شدند. بینی تان از بوی بد اجساد مقتولینِ اردوگاه تان پُر شد. با اینحال، شما بسوی من بازنگشتید. <span class="verse-marker">۱۱</span>بعضی از شما را مانند مردم سدوم و عموره نابود ساختم. کسانی هم که زنده ماندند، مثل سوخته چوبی بودند که از بین آتش بیرون کشیده شده باشند. با همۀ اینها، بازهم شما بسوی من برنگشتید. <span class="verse-marker">۱۲</span>بنابران، من شما را مجازات می‌کنم. پس ای اسرائیل، برای داوری و مجازات در برابر خدای خود آماده شو.» </p>
  <p>
    <span class="verse-marker">۱۳</span>زیرا آنکه کوه‌ها را بنا نمود و باد را بوجود آورد، انسان را از افکار پنهانی خود آگاه می‌سازد، روز را به شب تبدیل می‌کند و بر بلندی‌های زمین قدم می‌گذارد، نام او خداوند، خدای قادر مطلق است. </p>
  <a id="c5"></a>
  <h2>فصل پنجم </h2>
  <h3>دعوت به توبه </h3>
  <p>
    <span class="verse-marker">۱</span>ای قوم اسرائیل، به مرثیه‌ای که برای شما می‌خوانم گوش بدهید: </p>
  <p class="verse1">
    <span class="verse-marker">۲</span>دختر باکرۀ اسرائیل از پا افتاده است </p>
  <p class="verse1">و دیگر هرگز بر‌نمی‌خیزد. </p>
  <p class="verse1">او فراموش شده است </p>
  <p class="verse1">و کسی به کمک او نمی‌آید که او را از زمین برخیزاند. </p>
  <p>
    <span class="verse-marker">۳</span>خداوند متعال می‌فرماید: «از یک شهر یکهزار نفر به جنگ می‌روند، اما تنها یکصد نفر زنده بر‌می‌گردند. از شهر دیگری صد نفر فرستاده می‌شوند، ولی فقط ده نفر زنده می‌مانند.» </p>
  <p>
    <span class="verse-marker">۴</span>خداوند به قوم اسرائیل می‌فرماید: «مرا بطلبید تا زنده بمانید. <span class="verse-marker">۵</span>به بیت‌ئیل برای عبادت نروید، به جِلجال اجتماع نکنید و به بئرشِبع داخل نشوید، زیرا مردم جِلجال تبعید می‌گردند و مردم بیت‌ئیل نابود می‌شوند.» <span class="verse-marker">۶</span>در طلب خداوند باشید تا زنده بمانید، در غیر آن غضب او مثل آتش شعله ور می‌شود و قوم اسرائیل را می‌سوزاند و مردم بیت‌ئیل را از بین می‌برد و کسی نمی‌تواند آن را خاموش سازد. <span class="verse-marker">۷</span>شما محکوم به فنا هستید، زیرا عدالت را پایمال می‌کنید و مردم را از حق شان محروم می‌سازید. </p>
  <p>
    <span class="verse-marker">۸</span>کسی که اجرام سماوی ثریا و جبار را بوجود آورد، تاریکی را به صبح روشن و روز را به شب تبدیل می‌کند، آب‌های بحر را جمع کرده بر زمین می‌باراند، نام او خداوند است. <span class="verse-marker">۹</span>او نیرومندان را با قلعه های شان نابود می‌سازد. </p>
  <p>
    <span class="verse-marker">۱۰</span>شما از کسانی که پیرو عدالت و راستگو هستند، نفرت دارید. <span class="verse-marker">۱۱</span>بر مردم مسکین و فقیر ظلم می‌کنید و غلۀ شان را به زور می‌گیرید، بنابران، در خانه هائی که از سنگهای مُزَیَن بنا کرده‌اید، زندگی نمی‌کنید و از شراب تاکستان‌های زیبائی که غرس نموده‌اید نمی نوشید، <span class="verse-marker">۱۲</span>زیرا من می‌دانم که گناهان زیاد و خطاهای بزرگی را مرتکب شده‌اید. به اشخاص راستکار آزار می‌رسانید، رشوت می‌گیرید و عدالت را از مردم مسکین بازمی‌دارید. <span class="verse-marker">۱۳</span>اما آن کسانی که شما از آن‌ها نفرت دارید، باید در آن مواقع عاقل و صابر باشند و سکوت کنند. </p>
  <p>
    <span class="verse-marker">۱۴</span>پس نیکوئی کنید و از شرارت دست بکشید تا زنده بمانید. آنوقت خداوند، خدای قادر متعال، چنانکه ادعا می‌کنید، همراه شما و مددگار شما خواهد بود. <span class="verse-marker">۱۵</span>از بدی بپرهیزید و خوبی را دوست بدارید و در محاکم عدالت را برقرار سازید تا شاید خداوند قادر مطلق بر بازماندگان قوم رحم کند. </p>
  <p>
    <span class="verse-marker">۱۶</span>خداوند متعال، خدای قادر مطلق می‌فرماید: «از تمام جاده های شهر صدای ناله و شیون بر‌می‌خیزد و حتی دهقانان دعوت می‌شوند تا با مرثیه خوانان نوحه‌گری کنند. <span class="verse-marker">۱۷</span>در تاکستانها نوحه و شیون برپا می‌شود، زیرا من برای مجازات شما می‌آیم.» خداوند فرموده است. </p>
  <p>
    <span class="verse-marker">۱۸</span>وای بحال شما که در آرزوی فرارسیدن روز خداوند هستید. آن روز چه فایده‌ای برای شما خواهد داشت؟ زیرا در آن روز تاریکی را می‌بینید نه روشنی را. <span class="verse-marker">۱۹</span>شما مثل کسی می‌باشید که از شیری فرار می‌کند و با خرسی روبرو می‌گردد. یا مانند کسی که به خانۀ خود داخل می‌شود و دست خود را بر دیوار می‌گذارد و مار او را می‌گزد. <span class="verse-marker">۲۰</span>روز خداوند تاریکی مطلق را ایجاد می‌کند و اثری از روشنی دیده نمی‌شود. آن روز یک روز ظلمانی بوده نور و روشنائی بچشم نمی‌خورد. </p>
  <p>
    <span class="verse-marker">۲۱</span>خداوند می‌فرماید: «من از عیدهای تان بیزارم و از محافل مذهبی شما نفرت دارم. <span class="verse-marker">۲۲</span>قربانی های سوختنی و هدایای آردی شما را نمی‌پذیرم و به قربانی حیوانات چاقی که جهت شکرگزاری می‌آورید توجهی ندارم. <span class="verse-marker">۲۳</span>سرود حمد خود را بگوش من نرسانید. نوای چنگ شما را نمی‌شنوم. <span class="verse-marker">۲۴</span>به عوض، بگذارید که عدالت مثل آب و انصاف مانند نهری همیشه در جریان باشد. </p>
  <p>
    <span class="verse-marker">۲۵</span>ای قوم اسرائیل، در مدت چهل سالی که در بیابان بودید، آیا برای من قربانی و هدیه می‌آوردید؟ <span class="verse-marker">۲۶</span>نی، بلکه شما به پادشاه خدایان خود، یعنی سکوت و به کیوان، خدای ستارگان تان و به بتهائی که به‌دست خود ساخته بودید، زیادتر علاقه نشان می‌دادید. <span class="verse-marker">۲۷</span>بنابران، من که خدای قادر مطلق هستم شما را به سرزمین دوردستی، در آن طرف دمشق تبعید می‌کنم.» این گفتۀ خداوند، خدای قادر مطلق است. </p>
  <a id="c6"></a>
  <h2>فصل ششم </h2>
  <h3>تباهی قوم اسرائیل </h3>
  <p>
    <span class="verse-marker">۱</span>وای بر شما که در سهیون و کوه سامره در رفاه و آسودگی زندگی می‌کنید و به این می‌بالید که رهبر و پیشوای قوم بزرگی هستید و مردم برای کمک پیش شما می‌آیند. <span class="verse-marker">۲</span>به شهر کلنه بروید، از شهر بزرگ حمات دیدن کنید و از آنجا به شهر جَت، در سرزمین فلسطینی‌ها بروید و ببینید که آیا آن‌ها بهتر از ممالک شما هستند و یا ساحۀ سرزمین شان بزرگتر از سرزمین‌های شماست؟ <span class="verse-marker">۳</span>شما فکر روز مصیبتی را که بر سر شما می‌آید از خود دور می‌کنید، اما با کردار زشت تان آن روز بد را به خود نزدیکتر می‌سازید. <span class="verse-marker">۴</span>وای بر شما که بر تختهای عاج دراز می‌کشید، در بسترهای نرم می‌خوابید و بهترین گوشت بره و لذیذترین گوشت گوسالۀ گله را می‌خورید. <span class="verse-marker">۵</span>با نوای چنگ آواز می‌خوانید و مانند داود آلات موسیقی را برای خود اختراع می‌کنید. <span class="verse-marker">۶</span>جامهای شراب را سر می‌کشید و با بهترین عطرها خود را خوشبو می‌سازید، ولی بخاطر مصیبت قوم اسرائیل غمگین نمی‌شوید. <span class="verse-marker">۷</span>بنابران، شما پیشتر از دیگران به اسارت می‌روید و روزهای عیش و خوشگذرانی شما به پایان می‌رسند. </p>
  <p>
    <span class="verse-marker">۸</span>خداوند، خدای قادر متعال به ذات خود قسم خورده است و می‌فرماید: «من از غرور قوم اسرائیل بیزار هستم و از قصرهای باشکوهِ آن‌ها نفرت دارم. پس من پایتخت آن را با همه چیزی که در آن است به دشمنان تسلیم می‌کنم.» </p>
  <p>
    <span class="verse-marker">۹</span>اگر ده نفر در یک خانه باقی مانده باشند، آن‌ها هم کشته می‌شوند. <span class="verse-marker">۱۰</span>وقتی خویشاوند شخص مُرده برای دفن جنازۀ او بیاید، از آن کسی که هنوز زنده است می‌پرسد: «آیا کس دیگری باقی مانده است؟» او جواب می‌دهد: «نی.» آن خویشاوند می‌گوید: «خاموش باش و نام خداوند را بر زبان نیاور!» <span class="verse-marker">۱۱</span>زیرا اینک خداوند امر می‌فرماید، خانه‌های بزرگ و کوچک با خاک یکسان می‌شوند. <span class="verse-marker">۱۲</span>آیا اسپها بر صخره‌ها می‌دوند؟ آیا گاوها بحر را قلبه می‌کنند؟ اما شما عدالت را به کام مردم مانند زهر تلخ ساخته و حق را به باطل تبدیل کرده‌اید. </p>
  <p>
    <span class="verse-marker">۱۳</span>شما به اینکه شهر لودیبار را تسخیر کرده‌اید افتخار می‌کنید و می‌گوئید: «ما قدرت آن را داریم که شهر کارنائیم را فتح کنیم.» </p>
  <p>
    <span class="verse-marker">۱۴</span>اما خداوند، خدای قادر مطلق می‌فرماید: «ای قوم اسرائیل، من سپاه دشمن را می‌فرستم تا کشور شما را تصرف کنند و مردم شما را از سرحد حمات تا جویبار عربه بتنگ بیاورند.» </p>
  <a id="c7"></a>
  <h2>فصل هفتم </h2>
  <h3>رؤیای ملخ </h3>
  <p>
    <span class="verse-marker">۱</span>در رؤیائی که خداوند متعال به من نشان داد دیدم که بعد از دروِ محصول اولِ غله که سهم پادشاه بود و محصول دوم تازه سر زده بود، خداوند خیل ملخ را بوجود آورد. <span class="verse-marker">۲</span>بعد از آنکه ملخها همه گیاه سبز زمین را خوردند، من به خداوند گفتم: «ای خداوند متعال، از حضور تو استدعا می‌کنم که قوم برگزیدۀ خود را ببخشی. آن‌ها قوم ضعیف و کوچک هستند و نمی‌توانند در برابر این مصیبت طاقت کنند.» <span class="verse-marker">۳</span>پس خداوند هم رحم کرد و فرمود: «این حادثه اتفاق نمی‌افتد.» </p>
  <h3>رؤیای آتش </h3>
  <p>
    <span class="verse-marker">۴</span>خداوند متعال در رؤیای دیگری، آتش بزرگی را که برای مجازات مردم آماده کرده بود، به من نشان داد. آن آتش آب‌های عمیق زمین را بلعید و تمام نباتات را سوختاند. <span class="verse-marker">۵</span>من گفتم: «ای خداوند، خدا التماس می‌کنم از این کار منصرف شو، زیرا قوم اسرائیل کوچک و ضعیف است و طاقت این بلا را ندارد.» <span class="verse-marker">۶</span>پس خداوند فرمود: «این حادثه هم اتفاق نمی‌افتد.» </p>
  <h3>رؤیای شاقول (شاول) </h3>
  <p>
    <span class="verse-marker">۷</span>بعد در رؤیای دیگری دیدم که خداوند در کنار دیوار که با شاقول بنا شده بود، ایستاده شاقولی در دست داشت. <span class="verse-marker">۸</span>از من پرسید: «عاموس، چه می‌بینی؟» من جواب دادم: «یک شاقول.» خداوند فرمود: «با این شاقول می‌خواهم نشان بدهم که قوم برگزیدۀ من مثل این دیوار راست نیست، لهذا می‌خواهم که آن‌ها را مجازات کنم. <span class="verse-marker">۹</span>و مکان‌های بلند اسحاق و معابدی را که اسرائیل بنا کرده‌اند، ویران می‌کنم و خاندان یَرُبعام را با شمشیر نابود می‌سازم.» </p>
  <h3>عاموس و اَمَصیا </h3>
  <p>
    <span class="verse-marker">۱۰</span>آنگاه اَمَصیا، کاهن بیت‌ئیل، به یَرُبعام، پادشاه اسرائیل خبر داد و گفت: «عاموس در بین قوم اسرائیل فتنه برانگیخته و علیه تو توطئه چیده است و سخنان او کشور ما را نابود خواهد ساخت. <span class="verse-marker">۱۱</span>زیرا او می‌گوید که تو با شمشیر بقتل می‌رسی و قوم اسرائیل از کشور شان تبعید شده به اسارت برده می‌شوند.» </p>
  <p>
    <span class="verse-marker">۱۲</span>بعد اَمَصیا به عاموس گفت: «ای نبی، از این کشور خارج شو. به سرزمین یهودا برگرد و در آنجا با موعظه‌هایت پول به‌دست آور و نان بخور. <span class="verse-marker">۱۳</span>دیگر هرگز در بیت‌ئیل موعظه نکن، زیرا اینجا محل عبادت پادشاه و معبد مردم ما می‌باشد.» </p>
  <p>
    <span class="verse-marker">۱۴</span>عاموس جواب داد: «من نه نبی هستم و نه پسر نبی. وظیفۀ من اصلاً چوپانی و میوه‌چینی است. <span class="verse-marker">۱۵</span>اما خداوند مرا از کار چوپانی گرفت و فرمود: «برو برای قوم اسرائیل موعظه کن.» <span class="verse-marker">۱۶</span>حالا تو می‌گوئی که علیه قوم اسرائیل موعظه نکنم، پس ای اَمَصیا، به کلام خداوند گوش بده که به تو می‌فرماید: <span class="verse-marker">۱۷</span>زن تو در این شهر فاحشه می‌شود، فرزندانت در جنگ بقتل می‌رسند و ملک و زمینت تقسیم شده به دیگران تعلق می‌گیرد. خودت هم در یک کشور بیگانه می‌میری و قوم اسرائیل از وطن خود تبعید می‌شوند.» </p>
  <a id="c8"></a>
  <h2>فصل هشتم </h2>
  <h3>رؤیای تکری پُر از میوه </h3>
  <p>
    <span class="verse-marker">۱</span>خداوند متعال در رؤیای دیگری یک تُکری پُر از میوه را به من نشان داد <span class="verse-marker">۲</span>و از من پرسید: «عاموس چه می‌بینی؟» من جواب دادم: «یک تکری پُر از میوۀ رسیده.» خداوند فرمود: «وقت آن رسیده است که قوم برگزیدۀ من، اسرائیل به جزای اعمال خود برسند و من از مجازات آن‌ها منصرف نمی‌شوم. <span class="verse-marker">۳</span>در آن روز سرودهائی که مردم در معبد می‌نوازند، به گریه و نوحه تبدیل می‌شوند. اجساد مردگان در همه جا بچشم می‌خورند و سکوت مطلق سایه می‌افگند.» </p>
  <h3>نابودی قوم اسرائیل </h3>
  <p>
    <span class="verse-marker">۴</span>بشنوید ای کسانی که مردم مسکین و بینوا را پایمال می‌کنید و قصد نابودی اهالی فقیر این سرزمین را دارید! <span class="verse-marker">۵</span>به این فکر هستید که: «هرچه زودتر ایام تعطیل و روزهای سَبَت بپایان برسند تا به کسب و کار خود شروع کنید و غلۀ خود را به قیمت گران بفروشید. در ترازو تقلب می‌نمائید و با اوزان سبکتر مشتریان را فریب می‌دهید. <span class="verse-marker">۶</span>گندم پسماندۀ خود را به فقرا در بدل نقره می‌فروشید و مردم مسکین را بخاطر قرض یک جوره کفش به غلامی می‌گیرید.» </p>
  <p>
    <span class="verse-marker">۷</span>خداوند، خدای پُر جلال اسرائیل قسم خورده می‌فرماید: «من هرگز کارهای آن‌ها را فراموش نمی‌کنم. <span class="verse-marker">۸</span>از‌اینرو، این سرزمین به لرزه می‌آید و ساکنین آن ماتم می‌گیرند. تمام کشور اسرائیل مثل دریای نیل در هنگام سیلاب متلاطم شده بالا می‌آید و دوباره فرومی‌نشیند.» <span class="verse-marker">۹</span>خداوند متعال می‌فرماید: «در آن روز بفرمان من آفتاب در وقت ظهر غروب می‌کند و زمین را در روز روشن تاریک می‌سازم. <span class="verse-marker">۱۰</span>جشن‌های تان را به ماتم و سرود خوشی شما را به گریه و نوحه تبدیل می‌کنم. آنگاه مثلیکه یگانه پسر تان مُرده باشد، سرهای تان را تراشیده لباس ماتم می‌پوشید و آن روز برای شما یک روز بسیار تلخ و ناگوار خواهد بود.» </p>
  <p>
    <span class="verse-marker">۱۱</span>خداوند متعال می‌فرماید: «روزی می‌رسد که قحطی را به این سرزمین می‌فرستم. این قحطی، قحطی نان و آب نبوده بلکه قحطی کلام خداوند می‌باشد. <span class="verse-marker">۱۲</span>مردم دنبال کلام خداوند بحرها را می‌پیمایند و به شرق و غرب می‌روند، اما موفق به یافتن آن نمی‌شوند. <span class="verse-marker">۱۳</span>در آن روز حتی دختران و مردان جوان و سالم هم از تشنگی بیحال می‌گردند. <span class="verse-marker">۱۴</span>کسانی که بنام بت‌های سامره و دان و بئرشِبع قسم می‌خورند، می‌افتند و دیگر بر‌نمی‌خیزند.» </p>
  <a id="c9"></a>
  <h2>فصل نهم </h2>
  <h3>مجازات قوم اسرائیل </h3>
  <p>
    <span class="verse-marker">۱</span>خداوند را دیدم که در کنار قربانگاه ایستاده بود و فرمود: «تاجهای ستونهای عبادتگاه را بشکن تا اساس عبادتگاه به لرزه آید و سقف آن بر سر همۀ مردم فروریزد. کسانی را که زنده بمانند با شمشیر می‌کشم. هیچ کسی نمی‌تواند فرار کند و جان سالم بدر برد. <span class="verse-marker">۲</span>اگر به دوزخ بروند، از دست من رهائی نمی‌یابند و اگر به آسمان صعود کنند، آن‌ها را پائین می‌آورم. <span class="verse-marker">۳</span>اگر در کوه کَرمَل پنهان شوند، به سراغ شان می‌روم و آن‌ها را پیدا می‌کنم. اگر از نظر من در اعماق بحر مخفی شوند، مار را می‌فرستم تا آن‌ها را بگزد. <span class="verse-marker">۴</span>حتی اگر به کشور دشمن تبعید شوند، من به دشمنان فرمان می‌دهم تا آن‌ها را در آنجا بکشد. آن‌ها همیشه تحت نظر من بوده بجای خوبی از من بدی می‌بینند.» </p>
  <p>
    <span class="verse-marker">۵</span>خداوند، خدای قادر مطلق وقتی زمین را لمس کند، زمین گداخته می‌شود و ساکنین آن ماتم می‌گیرند. تمام زمین مانند آب دریای نیل بالا می‌آید و دوباره فرومی‌نشیند. <span class="verse-marker">۶</span>آن کسی که خانۀ خود را در آسمان ها بنا کرده و گنبد آسمان را بر فراز زمین قرار داده است، آب‌های بحر را جمع می‌کند و آن‌ها را بر زمین می‌باراند، نامش خداوند است. </p>
  <p>
    <span class="verse-marker">۷</span>خداوند می‌فرماید: «ای قوم اسرائیل، شما برای من مثل حبشی‌ها هستید؟ من شما را از کشور مصر، فلسطینی‌ها را از جزیرۀ کریت و مردم سوریه را از قیر بیرون آوردم. <span class="verse-marker">۸</span>چشمان منِ خداوند متعال بر کشور گناهکار اسرائیل باز است و آن‌ها را از روی زمین محو می‌کنم، اما قوم اسرائیل را بکلی نابود نمی‌سازم. این است گفتۀ خداوند. </p>
  <p>
    <span class="verse-marker">۹</span>من به دشمنان امر می‌کنم که قوم اسرائیل را همانطوری که گندم را غربال می‌کنند، تکان بدهند تا کاملاً از مردم بدکار جدا شوند. <span class="verse-marker">۱۰</span>تمام گناهکاران قوم برگزیدۀ من که می‌گویند: «بلائی بر سر ما نمی‌آید.» با شمشیر کشته می‌شوند.» </p>
  <h3>احیای قوم اسرائیل </h3>
  <p>
    <span class="verse-marker">۱۱</span>خداوند می‌فرماید: «در آن زمان سلطنت داود را که ویران شده است مثل سابق برقرار می‌سازم. <span class="verse-marker">۱۲</span>قوم اسرائیل همۀ آنچه را که از ادوم و اقوام دیگر باقی مانده است و زمانی به من تعلق داشت، تصاحب می‌کنند.» خداوند که همۀ اینها را بجا می‌آورد، فرموده است. </p>
  <p>
    <span class="verse-marker">۱۳</span>خداوند می‌فرماید: «زمانی می‌رسد که غله چنان فراوان می‌شود که دروگران فرصت درو کردن آن را نمی‌داشته باشند و انگور بقدری فراوان می‌گردد که وقت برای فشردن آن نمی‌باشد و شراب شیرین از تپه ها جاری می‌شود. <span class="verse-marker">۱۴</span>من قوم خود را دوباره به وطن شان می‌آورم. شهرهای ویران را آباد می‌کنند، باغها و تاکستانها می‌سازند و محصول آن‌ها را می‌خورند. <span class="verse-marker">۱۵</span>قوم خود را در سرزمینی که به آن‌ها داده‌ام مستقر می‌سازم و بار دیگر آن‌ها را از آنجا جدا نمی‌کنم.» این گفتۀ خداوند، خدای شما است. </p>
  
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>