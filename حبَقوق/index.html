<!doctype html>

<html lang="fa">
<head>
  <meta charset="utf-8">

  <title>کتاب حبَقوق نبی</title>

  <link rel="stylesheet" href="/css/style.css">
  <script>var nc = 3;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>حبَقوق </h1>
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <p>
    <span class="verse-marker">۱</span>پیام خداوند در رؤیا به حبَقوق: </p>
  <h3>شکایت حبَقوق </h3>
  <p>
    <span class="verse-marker">۲</span>ای خداوند، تا به کی برای کمک بحضور تو زاری کنم تا به فریادم برسی؟ تا به کی از ظلم فریاد کنم تا تو بشنوی و به کمکم بشتابی؟ <span class="verse-marker">۳</span>چطور راضی می‌شوی که اینهمه بی‌عدالتی‌ها را ببینم؟ چرا کاری نمی‌کنی و به ظلم و ستم خاتمه نمی‌دهی؟ با خرابی و ظلم روبرو هستم و به هر طرف که می‌نگرم جنگ و دشمنی را می‌بینم. <span class="verse-marker">۴</span>هیچ کسی پابند قانون نیست و به آن اهمیتی نمی‌دهد. عدالت اجراء نمی‌شود. اشخاص شریر همیشه در محکمه‌ها دعوا را می‌برند، افراد راستکار را شکست می‌دهند و عدالت معنی و مفهوم خود را از دست داده است. </p>
  <h3>جواب خداوند </h3>
  <p>
    <span class="verse-marker">۵</span>«به اقوام اطراف خود نگاه کنید، از آنچه که می‌بینید تعجب کنید، زیرا در دوران زندگی شما کاری می‌کنم که حتی وقتی خبر آن را بشنوید، باور نکنید. <span class="verse-marker">۶</span>من کلدانیان را که مردم بی‌رحم و ظالم هستند به قدرت می‌رسانم. آن‌ها به تمام روی زمین هجوم آورده همه جا را تصرف می‌کنند. <span class="verse-marker">۷</span>آن‌ها در سنگدلی و بی‌باکی شهرت دارند و آنقدر مغرور هستند که هر کاری که می‌کنند در نظر شان معقول و قانونی است. </p>
  <p>
    <span class="verse-marker">۸</span>اسپهای شان زیرکتر از پلنگ و سریعتر از گرگهای گرسنه هستند. سواران آن‌ها از جاهای دوردست می‌آیند و مانند عقاب بر شکار خود فرود می‌آیند. </p>
  <p>
    <span class="verse-marker">۹</span>با بی‌رحمی حمله می‌کنند و مثل ریگ اسیر می‌گیرند. <span class="verse-marker">۱۰</span>پادشاهان را مسخره می‌کنند و به بزرگان می‌خندند. قلعه‌ها را هیچ می‌شمارند و در پشت دیوار آن‌ها از خاک پُشته می‌سازند و آن‌ها را تصرف می‌کنند. <span class="verse-marker">۱۱</span>مثل باد هجوم می‌برند و بعد پی کار خود می‌روند. آن‌ها مردم گناهکار هستند، زیرا قوت خود را خدای خود می‌دانند.» </p>
  <h3>شکایت دوم حبَقوق </h3>
  <p>
    <span class="verse-marker">۱۲</span>ای خداوند، تو از ازل خدا بوده‌ای! تو خدای من، خدای مقدس و ابدی هستی. خداوندا، تو خدا و حافظ ما هستی. تو به کلدانیان قدرت دادی تا ما را مجازات کنند. <span class="verse-marker">۱۳</span>چشمان تو پاکتر از آن است که بر گناه بنگرند. تو بی‌عدالتی را تحمل نمی‌کنی، پس چرا وقتیکه مردم شریر اشخاص بیگناه را که از خود شان صادقترند می‌بلعند، خاموش می‌مانی؟ </p>
  <p>
    <span class="verse-marker">۱۴</span>تو مردم را مثل ماهیان و خزندگانِ بی‌دفاع به دام کلدانیان می‌اندازی. <span class="verse-marker">۱۵</span>آن‌ها با تور خود مردم را به دام می‌اندازند و برای اینکه آن‌ها را شکار کرده‌اند، خوشی و شادمانی می‌کنند. <span class="verse-marker">۱۶</span>بعد می‌روند و تورهای خود را می‌پرستند و برای آن‌ها قربانی می‌کنند، زیرا تورهای شان خوراک و ثروت برای آن‌ها آورده است. </p>
  <p>
    <span class="verse-marker">۱۷</span>پس آیا تو به آن‌ها اجازه می‌دهی که برای همیشه به کشتار بی‌رحمانۀ خود ادامه بدهند؟ </p>
  <a id="c2"></a>
  <h2>فصل دوم </h2>
  <p>
    <span class="verse-marker">۱</span>حالا از برج مراقبت خود بالا می‌روم و انتظار می‌کشم تا ببینم که خداوند به من چه می‌فرماید و به شکایت من چه جوابی می‌دهد. </p>
  <h3>جواب خداوند </h3>
  <p>
    <span class="verse-marker">۲</span>خداوند به من جواب داد: «آنچه را که در رؤیا به تو نشان می‌دهم بطور واضح و خوانا بر لوحه‌ها بنویس تا هر کسی بتواند با یک نگاه آنرا بخواند. <span class="verse-marker">۳</span>این رؤیا فعلاً عملی نمی‌شود، اما در وقت مقرر و معین اتفاق می‌افتد و آنچه را که به تو نشان می‌دهم حتماً واقع شدنی است. شاید تا وقوع آن مدت زیادی طول بکشد، ولی منتظر باش، زیرا وقوع آن حتمی است و بدون تأخیر رخ می‌دهد. <span class="verse-marker">۴</span>پس بنویس: شخص بدکار هلاک می‌شود، اما شخص عادل بوسیلۀ ایمان زندگی می‌کند.» </p>
  <h3>فنا و تباهی مردم گمراه </h3>
  <p>
    <span class="verse-marker">۵</span>ثروت فریبنده است. اشخاصِ حریص مغرورند و آرامی ندارند. قومها را اسیر کرده آن‌ها را نزد خود جمع می‌کنند و مانند مرگ به کام خود فرومی‌برند و سیر نمی‌شوند. <span class="verse-marker">۶</span>آنهائی که مغلوب و اسیر شده‌اند با طعنه و تمسخر به کلدانیان می‌گویند: «وای بر شما! زیرا آنچه را که مال شما نیست غصب می‌کنید و به دارائی خود می‌افزائید. تا بکی مردم را مجبور می‌سازید تا بیشتر از آنچه که قرضدار هستند، به شما بپردازند؟» </p>
  <p>
    <span class="verse-marker">۷</span>اما کسانی که بر آن‌ها ظلم کرده‌اید، ناگهان برخاسته شما را به وحشت می‌اندازند و مال و دارائی تان را تاراج می‌کنند. <span class="verse-marker">۸</span>چون شما مال مردم را غارت کرده‌اید، پس بازماندگان آن مردم شما را غارت می‌کنند، زیرا شما مرتکب قتل شدید، ظلم و ستم را بر روی زمین رواج دادید و شهرها و ساکنین آن‌ها را از بین بردید. </p>
  <p>
    <span class="verse-marker">۹</span>وای بحال شما که از راه غیر مشروع برای خود ثروت اندوخته‌اید تا خود و خانوادۀ تان در رفاه و آسایش زندگی کنید و از خطر و بلا در امان باشید. <span class="verse-marker">۱۰</span>نقشه‌های شوم شما باعث ننگ و رسوائی خود تان می‌شوند. با نابود کردن اقوام، مرگ و نیستی را بالای خود می‌آورید. <span class="verse-marker">۱۱</span>حتی سنگهای دیوار و تیرهای سقف خانۀ تان بخاطر ظلم شما فریاد بر‌می‌آورند. </p>
  <p>
    <span class="verse-marker">۱۲</span>وای بر شما که شهر خود را با ریختن خون مردم و با پولی که از راه غارت به‌دست آورده‌اید، آباد می‌کنید. <span class="verse-marker">۱۳</span>کسانی که شما آن‌ها را غارت کردید از دسترنج خود فایده‌ای نبردند. آن‌ها بیجا زحمت کشیدند و همه چیزهائی که ساخته‌اند دود می‌شوند و به هوا می‌روند، زیرا خداوند قادر مطلق چنین اراده فرموده است. <span class="verse-marker">۱۴</span>اما همانطوری که بحرها پُر از آب‌اند، زمین هم پُر از معرفت و شناسائی جلال و عظمت خداوند می‌شود. </p>
  <p>
    <span class="verse-marker">۱۵</span>وای بر شما که همسایگان خود را با شراب غضب تان مست می‌سازید و بعد آن‌ها را رسوا و بی‌عفت کرده به تن برهنۀ شان نگاه می‌کنید و لذت می‌برید. <span class="verse-marker">۱۶</span>به زودی بجای شُکوه و عزت ننگ و رسوائی نصیب تان می‌گردد. از پیالۀ مجازات خداوند می‌نوشید و مست شده به زمین می‌افتید و شوکت و شُکوه‌تان به رسوائی تبدیل می‌شود. <span class="verse-marker">۱۷</span>بخاطر ظلم‌هائی که در لبنان کرده‌اید و حیواناتی را که به وحشت انداختید و هلاک ساختید، حالا خود تان نابود می‌شوید. پس برای خونهائی که ریخته‌اید و ظلم‌هائی که در شهرهای روی زمین و مردم آن کرده‌اید خود تان گرفتار ظلم و ستم می‌گردید. </p>
  <p>
    <span class="verse-marker">۱۸</span>از بت‌پرستی چه فایده‌ای برای انسان می‌رسد؟ بتی که به‌دست انسان ساخته شده است، تنها تمثالی است و از آن نمی‌توان چیزی آموخت. <span class="verse-marker">۱۹</span>وای به حال شما که به یک شئی چوبی می‌گوئید که بیدار شود و از یک بت بیجان می‌خواهید که برخیزد. آیا یک بت می‌تواند به شما چیزی بیاموزد؟ بتها از بیرون با نقره و طلا پوشانده شده‌اند، اما بیجان هستند و روحی در آن‌ها نیست. </p>
  <p>
    <span class="verse-marker">۲۰</span>اما خداوند در جایگاه مقدس خود است و تمام روی زمین در حضور او خاموش باشد. </p>
  <a id="c3"></a>
  <h2>فصل سوم </h2>
  <h3>دعای حبَقوق </h3>
  <p>
    <span class="verse-marker">۱</span>اینست دعای حبَقوق نبی: </p>
  <p>
    <span class="verse-marker">۲</span>ای خداوند، آوازۀ کارهای تو بگوش من رسید و ترس مرا فراگرفت. بار دیگر کارهای عظیمی را که در دوران گذشته اجراء می‌کردی به ما نشان بده و در حین غضب خود، رحمتت را بیاد آور. <span class="verse-marker">۳</span>خدا از ناحیۀ تیمان بر‌می‌گردد؛ خدای مقدس از کوهستان فاران می‌آید. جلال او آسمان‌ها را پوشانده و زمین از حمد و ستایش او پُر است. <span class="verse-marker">۴</span>پرتو او مثل نورِ برق درخشان است و از دستهایش که قدرت او در آن‌ها نهفته است، نور می‌تابد. <span class="verse-marker">۵</span>مرض را پیشاپیش خود می‌فرستد و به مرگ امر می‌کند که بدنبالش بیاید. <span class="verse-marker">۶</span>هنگامی که می‌ایستد، زمین تکان می‌خورد و وقتیکه نگاه می‌کند قومها از ترس می‌لرزند. کوه‌های جاودانی خُرد می‌شوند و تپه‌های ابدی که در زمانه‌های قدیم بر آن‌ها قدم می‌زد، از هم پاشیده می‌گردند. <span class="verse-marker">۷</span>مردم کوشان را ترساندیم و مدیان را لرزاندیم. </p>
  <p>
    <span class="verse-marker">۸</span>ای خداوند، آیا دریاها ترا خشمگین ساختند؟ آیا بر بحرها قهر شدی که بر اسپهایت سوار شدی و عراده‌های پیروزی‌ات را راندی؟ <span class="verse-marker">۹</span>کمانت را آماده کردی و تیرت را در کمان گذاشتی و زمین را با صاعقه شگافتی. <span class="verse-marker">۱۰</span>کوه‌ها ترا دیدند و به لرزه افتادند. سیلابها جاری شدند، اعماق بحر غرش کردند و امواج شان بالا آمدند. <span class="verse-marker">۱۱</span>از نور تیرها و از پرتو نیزه‌های بُراقت آفتاب و مهتاب جابجا ایستادند. <span class="verse-marker">۱۲</span>با قهر و غضب جهان را پیمودی و با خشم اقوام دنیا را پایمال کردی. <span class="verse-marker">۱۳</span>برای نجات قوم برگزیده‌ات شتافتی و پادشاه برگزیده‌ات را نجات دادی. رهبرِ مردمان شریر را نابود کردی و پیروان شان را بکلی از بین بردی. <span class="verse-marker">۱۴</span>جنگجویان دشمن مثل گردباد آمدند تا ما را تار و مار کنند و می‌خواستند که مردم مسکین را از بین ببرند، اما تیرهایت سر آن‌ها را شگافتند. <span class="verse-marker">۱۵</span>با اسپانت از بحر عبور کردی و آبها کف کردند. </p>
  <p>
    <span class="verse-marker">۱۶</span>وقتی اینها را می‌شنوم بدنم از ترس تکان می‌خورد و لبهایم می‌لرزند. اندامم سست می‌شود و پاهایم به لرزه می‌آیند. </p>
  <p>بخاموشی در انتظار روزی هستم که خدا آن مردمی را که ما را مورد حمله قرار دادند، جزا بدهد. </p>
  <p>
    <span class="verse-marker">۱۷</span>اگرچه درخت انجیر شگوفه نکند، انگور در تاک نباشد، محصول زیتون از بین برود، کشتزارها غله بار نیاورند، گله‌ها در چراگاه تلف شوند و طویله‌ها از رمه خالی بمانند، <span class="verse-marker">۱۸</span>لیکن من در خداوند شادمانی کرده و در خدای نجات‌دهندۀ خویش وجد خواهم نمود. <span class="verse-marker">۱۹</span>خداوند متعال قوت من است. او پاهایم را مثل پاهای آهو می‌گرداند و مرا بر کوههای بلند خرامان می‌سازد. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>