<!doctype html>

<html lang="fa">
<head>
  <meta charset="utf-8">

  <title>کتاب زِکَریای نبی</title>

  <link rel="stylesheet" href="/css/style.css">
  <script>var nc = 14;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
        <option value="c6">۶</option>
        
        <option value="c7">۷</option>
        
        <option value="c8">۸</option>
        
        <option value="c9">۹</option>
        
        <option value="c10">۱۰</option>
        
        <option value="c11">۱۱</option>
        
        <option value="c12">۱۲</option>
        
        <option value="c13">۱۳</option>
        
        <option value="c14">۱۴</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>زِکَریا </h1>
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>دعوت به توبه </h3>
  <p>
    <span class="verse-marker">۱</span>در ماهِ هشتمِ سالِ دومِ سلطنتِ داریوش پادشاه، کلام خداوند بر زکریا ـ پسر بَرَکیا و نواسۀ عِدوی نبی ـ نازل شد. خداوند قادر مطلق به زکریا فرمود: <span class="verse-marker">۲</span>«از طرف من به مردم بگو که من بر پدران شما بسیار خشمگین بودم، <span class="verse-marker">۳</span>اما حالا اگر بسوی من برگردید، من هم بسوی شما بر‌می گردم. <span class="verse-marker">۴</span>مثل اجداد خود نباشید که انبیای گذشته پیام مرا به آن‌ها دادند تا از راهی که در پیش گرفته بودند بازگردند و از اعمال زشت خود دست بکشند، ولی به حرف آن‌ها گوش ندادند و از امر من اطاعت نکردند. <span class="verse-marker">۵</span>اجداد شما و انبیای گذشته دیگر زنده نیستند و همگی مُردند، <span class="verse-marker">۶</span>توسط بندگانم، انبیاء احکام و هُشدارهای خود را به اجداد شما دادم، ولی آن‌ها توجهی نکردند و در نتیجه، جزا دیدند. سرانجام، آن‌ها توبه کردند و گفتند: خداوند قادر مطلق ما را به سزای اعمال ما رساند و هوشدارهائی را که به ما داده بود، عملی کرد.» </p>
  <h3>رؤیای اسپها </h3>
  <p>
    <span class="verse-marker">۷</span>در روز بیست و چهارم ماه یازدهم، یعنی ماه شباط، در دومین سال سلطنت داریوش، کلام خداوند در رؤیای شب به من، زکریا نازل شد. <span class="verse-marker">۸</span>در یک دره‌ای، در بین درختان آس مردی را سوار بر یک اسپ سرخ دیدم. پشت سر او اسپهای به رنگهای نصواری، ابلق و سفید ایستاده بودند. <span class="verse-marker">۹</span>از مرد پرسیدم: «ای آقای من، این اسپها برای چه در اینجا ایستاده‌اند؟» او جواب داد: «دلیل آن را به تو می‌گویم.» <span class="verse-marker">۱۰</span>پس آن مردی که در بین درختان ایستاده بود، به من گفت که خداوند آن‌ها را فرستاده است تا در زمین تردد کنند. <span class="verse-marker">۱۱</span>آنگاه اسپ سواران به فرشتۀ خداوند که در بین درختان آس ایستاده بود، گزارش داده گفتند: «ما در سراسر روی زمین تردد کردیم و در همه جا آرامی برقرار است.» </p>
  <p>
    <span class="verse-marker">۱۲</span>فرشتۀ خداوند وقتی این را شنید گفت: «ای خداوند قادر مطلق، مدت هفتاد سال بر اورشلیم و شهرهای یهودا خشمگین بودی. تا بکی رحمت خود را از آن‌ها دریغ می‌کنی؟» <span class="verse-marker">۱۳</span>خداوند با مهربانی و سخنان تسلی‌آمیز به فرشته جواب داد. <span class="verse-marker">۱۴</span>آنگاه فرشته به من گفت: «این پیام خداوند قادر مطلق را اعلام کن که می‌فرماید: «من به اورشلیم شفقت و به سهیون غیرت زیادی دارم. <span class="verse-marker">۱۵</span>اما بر اقوامی که در رفاه و آسایش زندگی می‌کنند، سخت خشمگین می‌باشم، زیرا آن‌ها زیادتر از آنچه که من می‌خواستم بر قوم برگزیدۀ من ظلم نمودند.» <span class="verse-marker">۱۶</span>بنابران، خداوند می‌فرماید: «من با رحمت و شفقت بیشتر به اورشلیم بازگشت می‌کنم و عبادتگاه من و تمام شهر اورشلیم سر از نو آباد می‌شوند.» <span class="verse-marker">۱۷</span>خداوند قادر مطلق می‌فرماید: «شهرهای اسرائیل سرشار از سعادت و برکت می‌گردند و من بار دیگر سهیون را تسلی داده و اورشلیم را برای سکونت خود بر‌می‌گزینم.»» </p>
  <h3>رؤیای شاخها و آهنگران </h3>
  <p>
    <span class="verse-marker">۱۸</span>در رؤیای دیگر چهار شاخ گاو را دیدم. <span class="verse-marker">۱۹</span>از فرشته پرسیدم: «اینها چه هستند؟» او جواب داد: «اینها چهار قدرتی هستند که مردم یهودا و اسرائیل و اورشلیم را پراگنده ساخته‌اند.» </p>
  <p>
    <span class="verse-marker">۲۰</span>بعد خداوند چهار آهنگر را به من نشان داد. <span class="verse-marker">۲۱</span>پرسیدم: «اینها برای چه کاری آمده‌اند؟» او در جواب فرمود: «اینها آمده‌اند تا آن چهار شاخی را که باعث پراگندگی مردم یهودا شده‌اند، به وحشت بیندازند، از تخت قدرت شان سرنگون سازند و همه را بر زمین بکوبند و دور بیندازند.» </p>
  <a id="c2"></a>
  <h2>فصل دوم </h2>
  <h3>رؤیای فیتۀ اندازه‌گیری </h3>
  <p>
    <span class="verse-marker">۱</span>در رؤیای دیگری مردی را دیدم که یک فیتۀ اندازه‌گیری در دست داشت. <span class="verse-marker">۲</span>از او پرسیدم: «کجا می‌روی؟» او جواب داد: «برای اندازه‌گیری شهر اورشلیم میروم و می‌خواهم ببینم که عرض و طول آن چقدر است.» <span class="verse-marker">۳</span>آنگاه فرشته‌ای که با من صحبت می‌کرد به استقبال فرشتۀ دیگری که به طرف او می‌آمد، رفت. <span class="verse-marker">۴</span>فرشتۀ دومی به اولی گفت: «بشتاب و به آن جوانی که فیتۀ اندازه‌گیری در دست دارد بگو که اورشلیم آنقدر از انسان و حیوان پُر می‌شود که ضرورت به دیوار نمی‌باشد.» <span class="verse-marker">۵</span>خداوند می‌فرماید: «من دیوار آتشینی دورادور شهر بوده و با تمام شکوه و جلال خود در آن ساکن می‌شوم.» </p>
  <h3>دعوتِ عودت به وطن </h3>
  <p>
    <span class="verse-marker">۶-۷</span>خداوند به قوم برگزیدۀ خود می‌فرماید: «من شما را به همه جا پراگنده ساختم، اما حالا ای کسانی که در بابل در حال تبعید بسر می‌برید، فرار کنید و به سهیون برگردید.» <span class="verse-marker">۸</span>خداوند قادر مطلق مرا مأمور ساخت تا به مقابلۀ اقوامی که بر شما ظلم کرده‌اند، بروم. هر کسی که به شما آزار برساند در حقیقت به خداوند آزار می‌رساند، زیرا شما مثل مردمک چشم خداوند هستید. <span class="verse-marker">۹</span>خداوند، خودش با آن‌ها می‌جنگد و آن‌ها توسط غلامان خود غارت می‌شوند. آنگاه همه می‌دانند که خداوند قادر مطلق مرا فرستاده است. </p>
  <p>
    <span class="verse-marker">۱۰</span>خداوند می‌فرماید: «ای دختر سهیون آواز بخوان و خوشی کن، زیرا من می‌آیم و در بین شما ساکن می‌شوم.» <span class="verse-marker">۱۱</span>در آن روز اقوام زیادی به خداوند ملحق گردیده قوم برگزیدۀ او می‌شوند و خداوند خودش در بین شما ساکن می‌شود و آنگاه می‌دانید که خداوند قادر مطلق مرا پیش شما فرستاده است. <span class="verse-marker">۱۲</span>خداوند بار دیگر یهودا را مِلک خاص خود در سرزمین مقدس قرار داده و اورشلیم را به شهر خود بر‌می‌گزیند. </p>
  <p>
    <span class="verse-marker">۱۳</span>ای تمامی مردم، در حضور خداوند خاموش باشید، خداوند از مسکن مقدس خود برخاسته می‌آید. </p>
  <a id="c3"></a>
  <h2>فصل سوم </h2>
  <h3>رؤیای کاهن اعظم </h3>
  <p>
    <span class="verse-marker">۱</span>بار دیگر خداوند در رؤیا یهوشع، کاهن اعظم را به من نشان داد که در حضور فرشتۀ خداوند ایستاده بود. شیطان هم در آنجا به دست راست او قرار داشت و او را مورد اتهام قرار می‌داد. </p>
  <p>
    <span class="verse-marker">۲</span>فرشتۀ خداوند به شیطان گفت: «ای شیطان، خداوند ترا محکوم کند. خداوند که اورشلیم را برگزیده است ترا محکوم کند. یهوشع مثل چوب نیم سوخته‌ای است که از بین آتش گرفته شده باشد.» <span class="verse-marker">۳</span>یهوشع با لباس کثیف در حضور فرشته ایستاده بود. <span class="verse-marker">۴</span>فرشته به آنهای‌که در آنجا ایستاده بودند گفت: «لباس کثیف او را از تنش بیرون کنید.» بعد به یهوشع گفت: «ببین، گناهان ترا از تو دور کردم و حالا لباس فاخر به تنت می‌کنم.» <span class="verse-marker">۵</span>سپس امر کرد که یک دستار پاک بر سرش بگذارند و او را با لباس نو ملبس سازند. پس در حالیکه فرشته در آنجا ایستاده بود، دستار و لباس نو به او پوشاندند. </p>
  <p>
    <span class="verse-marker">۶</span>بعد فرشتۀ خداوند به یهوشع گفت <span class="verse-marker">۷</span>که خداوند قادر مطلق می‌فرماید: «اگر از طریقه‌های من اطاعت کنی و هرآنچه به تو می‌گویم انجام دهی، آنگاه تو از عبادتگاه من داوری خواهی نموده و از صحن‌های آن محافظت خواهی کرد و تو نیز مانند این فرشتگان در حضور من خواهی آمد.» <span class="verse-marker">۸</span>خداوند قادر مطلق می‌فرماید: «ای یهوشع کاهن اعظم و ای همه همکاران او بشنوید! شما نشانه‌ای هستید از آنچه که در آینده رخ می‌دهد. من بندۀ خود را که «شاخه» نام دارد می‌آورم. <span class="verse-marker">۹</span>بر آن تخته سنگِ هفت ضلعی که در پیشروی یهوشع گذاشته‌ام، نوشته‌ای را حک می‌نمایم و در یک روز گناه این سرزمین را رفع می‌کنم.» <span class="verse-marker">۱۰</span>خداوند قادر مطلق می‌فرماید: «در آن روز هر یک از شما همسایۀ خود را دعوت می‌کند که در زیر سایۀ تاک و درختان انجیر تان در صلح و صفا بنشینند.» </p>
  <a id="c4"></a>
  <h2>فصل چهارم </h2>
  <h3>رؤیای چراغدان و درختان زیتون </h3>
  <p>
    <span class="verse-marker">۱</span>فرشته‌ای که با من صحبت می‌کرد آمد و مرا مثل شخصی که خوابیده باشد، بیدار کرد <span class="verse-marker">۲</span>و از من پرسید: «چه می‌بینی؟» من جواب دادم: «یک چراغدان طلائی را می‌بینم که دارای هفت چراغ می‌باشد و بر سر خود یک تیلدانی دارد که بوسیلۀ هفت لوله به چراغها تیل می‌رساند. <span class="verse-marker">۳</span>دو درخت زیتون، یکی به طرف راست و دیگری به طرف چپ چراغدان قرار دارند.» <span class="verse-marker">۴</span>از فرشته‌ای که بامن صحبت می‌کرد پرسیدم: «ای آقای من، اینها برای چه در اینجا هستند؟» <span class="verse-marker">۵</span>او گفت: «آیا دلیلش را نمی‌دانی؟» گفتم: «نی، ای آقایم.» </p>
  <p>
    <span class="verse-marker">۶</span>فرشته گفت: «این کلام خداوند قادر مطلق را به زِرُبابل برسان که می‌فرماید: نه به قدرت و نه به قوت بلکه به روح من. خداوند قادر مطلق اینچنین می‌فرماید. <span class="verse-marker">۷</span>اگر موانع بسان کوه باشند، از سر راه تو برداشته می‌شوند. تو خانۀ مرا دوباره آباد می‌کنی و وقتیکه آخرین سنگ تهداب آن را بگذاری، مردم از خوشی فریاد می‌زنند و می‌گویند: فیض و برکت خدا بر آن باد!» </p>
  <p>
    <span class="verse-marker">۸</span>پیام دیگری از جانب خداوند برای من رسید و فرمود: <span class="verse-marker">۹</span>«دستهای زِرُبابل تهداب این خانه را می‌گذارند و کار ساختمان آن را هم تمام می‌کنند. آنگاه می‌دانند که من خداوند قادر مطلق ترا پیش آن‌ها فرستاده‌ام. <span class="verse-marker">۱۰</span>در اول، مردم از اینکه کار ساختمان عبادتگاه من پیشرفتِ کمی کرده است، مأیوس می‌شوند، اما وقتی زِرُبابل را ببینند که شاقول به‌دست و مشغول ساختن عبادتگاه من است، خوشحال می‌گردند. زیرا کیست که روز امور کوچک را خوار شمارد.» </p>
  <p>فرشته گفت: «این هفت چراغدان علامه‌ای هستند از چشمان خداوند که تمام جهان را زیر نظر دارند.» <span class="verse-marker">۱۱</span>بعد پرسیدم: «آن دو درخت در سمت راست و چپ چراغدان <span class="verse-marker">۱۲</span>و دو شاخۀ زیتون در پهلوی دو لولۀ طلائی که از آن‌ها تیل می‌ریزد، چیستند؟» <span class="verse-marker">۱۳</span>پرسید: «آیا نمی‌دانی که اینها چیستند؟» جواب دادم: «نی، ای آقایم.» <span class="verse-marker">۱۴</span>فرشته گفت: «اینها دو شخصی هستند که خدا، مالک تمام جهان، آن‌ها را برگزید و مسح کرد تا خدمتگذار او باشند.» </p>
  <a id="c5"></a>
  <h2>فصل پنجم </h2>
  <h3>رؤیای طومار پرنده </h3>
  <p>
    <span class="verse-marker">۱</span>بار دیگر به بالا نگاه کردم و طوماری را دیدم که در حال پرواز بود. <span class="verse-marker">۲</span>فرشته از من پرسید: «چه می‌بینی؟» جواب دادم: «طومار پرنده‌ای را می‌بینم که نُه متر طول و چهار و نیم متر عرض دارد.» <span class="verse-marker">۳</span>گفت: «در آن طومار لعنت‌هائی نوشته شده‌اند و آن‌ها را به سراسر جهان می‌برد. در یک طرف طومار نوشته شده است که اگر کسی دزدی کند، مجازات می‌شود و نوشتۀ سمت دیگر آن می‌گوید که هرگاه کسی قسم ناحق بخورد، سزا می‌بیند. <span class="verse-marker">۴</span>خداوند قادر مطلق می‌فرماید: این لعنت‌ها را به خانۀ کسانی که دزدی کنند و آنهائی که به نام من قسم ناحق بخورند، می‌فرستم تا در خانۀ شان داخل شوند و آن را با سنگ و چوب آن از بین ببرند.» </p>
  <h3>رؤیای زنی در تُکری </h3>
  <p>
    <span class="verse-marker">۵</span>بعد فرشته‌ای که با من صحبت می‌کرد، پیش آمد و به من گفت: «به بالا نگاه کن و بگو که چه می‌بینی.» <span class="verse-marker">۶</span>پرسیدم: «آن چیست؟» فرشته جواب داد: «آن یک تکری است که پُر از گناهان تمام این سرزمین می‌باشد.» <span class="verse-marker">۷</span>آن تُکری سرپوشی از سُرب داشت. وقتی سرپوش برداشته شد، زنی را دیدم که در بین تکری نشسته بود. <span class="verse-marker">۸</span>فرشته گفت: «آن زن نمایندۀ فساد و شرارت است.» بعد فرشته زن را در بین تکری انداخت و سرپوش سربی را دوباره بالای آن گذاشت. <span class="verse-marker">۹</span>باز به بالا نگاه کردم و دو زن دیگر را دیدم که بالهائی مانند بالهای لگ لگ داشتند. آن‌ها بسوی تکری پرواز کردند و آن را برداشته باخود بردند. <span class="verse-marker">۱۰</span>از فرشته پرسیدم: «تکری را کجا می‌برند؟» <span class="verse-marker">۱۱</span>جواب داد: «آن را به بابل می‌برند. در آنجا عبادتگاهی می‌سازند و بعد از آنکه ساختمان عبادتگاه تمام شد، تکری را در آن می‌گذارند.» </p>
  <a id="c6"></a>
  <h2>فصل ششم </h2>
  <h3>رؤیای چهار عراده </h3>
  <p>
    <span class="verse-marker">۱</span>باز به بالا نگاه کردم و چهار عراده را دیدم که از بین دو کوه مسی بیرون آمدند. <span class="verse-marker">۲</span>عرادۀ اولی بوسیلۀ اسپهای نصواری، دومی ذریعۀ اسپهای سیاه، <span class="verse-marker">۳</span>سومی توسط اسپهای سفید و چهارمی بوسیلۀ اسپهای ابلق رانده می‌شد. <span class="verse-marker">۴</span>از فرشته‌ای که با من صحبت می‌کرد پرسیدم: «آقای من، اینها چیستند؟» <span class="verse-marker">۵</span>فرشته جواب داد: «اینها چهار روح آسمانی هستند که از حضور خداوندِ تمام روی زمین آمده‌اند.» <span class="verse-marker">۶</span>عرادۀ اسپهای سیاه بسوی شمال، از اسپهای سفید جانب غرب، از اسپهای ابلق به طرف جنوب و عرادۀ اسپهای نصواری بسوی شرق می‌روند. <span class="verse-marker">۷</span>آن اسپهای قوی بی‌قرار بودند و می‌خواستند که هرچه زودتر بروند و در سراسر روی زمین گردش کنند. خداوند فرمود: «بروید و به گشت و گذار تان شروع کنید.» پس آن‌ها به راه افتادند و تمام روی زمین را گردش کردند. <span class="verse-marker">۸</span>بعد خداوند خطاب به من کرده فرمود: «آن اسپهای که به طرف شمال رفتند، امر مرا اجراء کردند و روح مرا آرام ساختند.» </p>
  <h3>تاجگذاری یهوشع </h3>
  <p>
    <span class="verse-marker">۹</span>خداوند به من فرمود: <span class="verse-marker">۱۰-۱۱</span>«حُلدَه، طوبیا و یَدَعیا از طرف یهودیان تبعید شده در بابل، هدایائی از طلا و نقره با خود آورده‌اند. آن هدایا را از آن‌ها بگیر و به خانۀ یوشیا ـ پسر سِفَنیا ـ برو و با آن‌ها یک تاج بساز. بعد آن تاج را بر سر یهوشع ـ پسر یَهُوصادق ـ کاهن اعظم بگذار. <span class="verse-marker">۱۲</span>سپس به او بگو که خداوند قادر مطلق چنین می‌فرماید: آن مردی که «شاخه» نام دارد، از جایگاه خود می‌روید و عبادتگاه خداوند را دوباره آباد می‌کند. <span class="verse-marker">۱۳</span>او همان کسی است که عبادتگاه خداوند را می‌سازد. او صاحب عزت و شکوه پادشاهی می‌شود، در مقام کاهنی بر تخت سلطنت می‌نشیند و بین این دو مقام با همآهنگی کامل و سلامتی حکمرانی می‌کند. <span class="verse-marker">۱۴</span>بعد آن تاج از طرف حُلدَه، طوبیا، یدعیا و یوشیا بعنوان یادگار در عبادتگاه خداوند نگهداری شود.» </p>
  <p>
    <span class="verse-marker">۱۵</span>مردمانی که در جاهای دور سکونت دارند، می‌آیند و در آبادی مجدد عبادتگاه خداوند کمک می‌کنند. آنگاه می‌دانید که خداوند قادر مطلق مرا پیش شما فرستاده است. ولی همۀ اینها وقتی اتفاق می‌افتد که شما از دل و جان امر خداوند، خدای تان را بجا آورید. </p>
  <a id="c7"></a>
  <h2>فصل هفتم </h2>
  <h3>روزۀ ریاکارانۀ مردم </h3>
  <p>
    <span class="verse-marker">۱</span>در چهارمین سال سلطنت داریوش پادشاه، در روز چهارمِ ماهِ نهم، یعنی ماه کِسلو، کلام خداوند بر زکریا نازل شد. </p>
  <p>
    <span class="verse-marker">۲</span>مردم شهر بیت‌ئیل شرازِر و رَجمِ ملک را با یک عده مردان دیگر به عبادتگاه فرستادند تا در پیشگاه خداوند دعا کنند <span class="verse-marker">۳</span>و از کاهنان عبادتگاه خداوند قادر مطلق و انبیاء بپرسند که: «آیا به روزه و سوگواری خود در ماه پنجم ادامه بدهیم یا نه، چنانکه سالها این کار را کرده‌ایم؟» </p>
  <p>
    <span class="verse-marker">۴</span>خداوند قادر مطلق به من چنین فرمود: <span class="verse-marker">۵</span>«به تمام مردم و کاهنان این سرزمین بگو که در این مدت هفتاد سالی که در ماههای پنجم و هفتم روزه می‌گرفتید و سوگواری می‌کردید، برای این نبود که مرا خوشنود سازید. <span class="verse-marker">۶</span>حالا هم وقتی می‌خورید و می‌نوشید برای سرگرمی و ارضای نفس خود تان این کار را می‌کنید. <span class="verse-marker">۷</span>وقتیکه اورشلیم و شهرهای اطراف آن در امن و امان بود و هم جنوب و تپه‌های غرب مسکون بودند، آیا کلام خود را بوسیلۀ انبیاء به گوش قوم نرساندم؟» </p>
  <h3>نتیجۀ نافرمانی از اوامر خدا </h3>
  <p>
    <span class="verse-marker">۸</span>بعد این کلام خداوند بر زکریا نازل شد: <span class="verse-marker">۹</span>خداوند قادر مطلق چنین می‌فرماید: «عادلانه قضاوت کنید. به یکدیگر محبت و شفقت نشان بدهید. <span class="verse-marker">۱۰</span>به بیوه‌زنان، یتیمان و بیگانگان و فقیران ظلم نکنید. در دل تان برای ضرر مردم توطئه نچینید. <span class="verse-marker">۱۱</span>اجداد شما سرپیچی کردند و گوشهای خود را پوشاندند تا کلام مرا نشنوند. <span class="verse-marker">۱۲</span>آن‌ها دلهای خود را مثل سنگ سخت ساختند و نخواستند احکامی را که من، خداوند قادر مطلق، با روح خود توسط انبیای گذشته به آن‌ها داده بودم، بشنوند، بنابران خشم عظیم خود را بر آن‌ها آوردم. <span class="verse-marker">۱۳</span>چون وقتی که من با آن‌ها سخن گفتم، آن‌ها به کلام من توجه ننمودند، لهذا من هم وقتی آن‌ها به حضور من دعا کردند، دعای شان را نشنیدم. <span class="verse-marker">۱۴</span>پس آن‌ها را با گردباد خشم خود در بین اقوام بیگانه پراگنده ساختم و سرزمین زیبای شان ویران شد.» </p>
  <a id="c8"></a>
  <h2>فصل هشتم </h2>
  <h3>وعدۀ برکت خداوند به اورشلیم </h3>
  <p>
    <span class="verse-marker">۱</span>بار دیگر کلام خداوند قادر مطلق بر من نازل شد. <span class="verse-marker">۲</span>خداوند قادر مطلق چنین می‌فرماید: «برای سهیون غیرت عظیمی دارم و با غضب سخت برایش غیور هستم. <span class="verse-marker">۳</span>حالا به سهیون بر‌می‌گردم و در اورشلیم سکونت اختیار می‌کنم. اورشلیم «شهر وفادار» و کوه خداوند قادر مطلق «کوه مقدس» نامیده می‌شود.» <span class="verse-marker">۴</span>خداوند قادر مطلق چنین می‌فرماید: «بار دیگر مردان و زنان سالخورده به علت پیری عصا در دست در جاده‌ها قدم می‌زنند و در میدانهای شهر می‌نشینند. <span class="verse-marker">۵</span>کوچه‌های شهر از پسران و دخترانی که سرگرم بازی هستند، پُر می‌شوند.» </p>
  <p>
    <span class="verse-marker">۶</span>خداوند قادر مطلق چنین می‌فرماید: «این کار شاید برای بازماندگان قوم غیر ممکن باشد، اما برای من خیلی آسان است. <span class="verse-marker">۷</span>من قوم برگزیدۀ خود را از شرق و غرب نجات می‌دهم <span class="verse-marker">۸</span>و به اورشلیم می‌آورم تا در آنجا ساکن شوند. آن‌ها قوم برگزیدۀ من خواهند بود و من خدای شان خواهم بود و با راستی و عدالت بر آن‌ها حکومت می‌کنم.» </p>
  <p>
    <span class="verse-marker">۹</span>خداوند قادر مطلق چنین می‌فرماید: «با شوق و دستان قوی شروع به کار کنید، زیرا شما همان سخنان تشویق کننده را می‌شنوید که انبیاء هنگام تهداب‌گذاری عبادتگاه به شما گفته بودند. <span class="verse-marker">۱۰</span>قبل از آن، کسی توان آن را نداشت که انسان یا حیوانی را برای کار خود اجیر کند. هیچ کسی از دست دشمنان در امن نبود. خودم مردم را دشمن یکدیگر ساخته بودم.» <span class="verse-marker">۱۱</span>خداوند قادر مطلق می‌فرماید: «اما حالا رفتار من با بازماندگان قوم تفاوت دارد. <span class="verse-marker">۱۲</span>بعد از این در همه جا صلح و آرامش برقرار بوده، تاکها انگور بار می‌آورند، زمین محصول زیاد می‌دهد، از آسمان بارانِ فراوان می‌بارد و من بازماندگان قوم را از هرگونه نعمت برخوردار می‌سازم. <span class="verse-marker">۱۳</span>ای مردم یهودا و اسرائیل! در گذشته وقتی اقوام بیگانه کسی را نفرین می‌کردند، می‌گفتند: «تو هم مثل مردم یهودا و اسرائیل در بلا گرفتار شوی!» ولی حالا آنطور نیست؛ من شما را نجات می‌دهم و از برکات خود مستفید می‌سازم. از این ببعد همان مردم می‌گویند: «مانند مردم یهودا و اسرائیل برکت ببینی!» پس نترسید و قوی دل باشید.» </p>
  <p>
    <span class="verse-marker">۱۴</span>خداوند قادر مطلق چنین می‌فرماید: «وقتی اجداد شما مرا به خشم آوردند، قصد کردم که بلائی را بر سر شان بیاورم و همان کار را هم انجام دادم. <span class="verse-marker">۱۵</span>حالا ای مردم یهودا و اسرائیل نترسید، زیرا می‌خواهم شما را برکت بدهم. <span class="verse-marker">۱۶</span>کارهائی که شما باید بکنید اینست: به یکدیگر صادق و راستگو باشید. در محاکم از عدالت کار بگیرید و صلح و امنیت را برقرار سازید. <span class="verse-marker">۱۷</span>به دیگران آزار نرسانید و قسم دروغ نخورید، زیرا من از این کارها نفرت دارم.» </p>
  <p>
    <span class="verse-marker">۱۸</span>کلام خداوند قادر مطلق بر من نازل شد: <span class="verse-marker">۱۹</span>خداوند قادر مطلق چنین می‌فرماید: «روزۀ ماههای چهارم، پنجم، هفتم و دهم و ایام سوگواری برای مردم یهودا و اسرائیل به جشنها و روزهای عیش و خوشی تبدیل می‌شوند. شما راستی و سلامتی را دوست بدارید.» </p>
  <p>
    <span class="verse-marker">۲۰</span>خداوند قادر مطلق چنین می‌فرماید: «مردم از همه جا به اورشلیم رو می‌آورند <span class="verse-marker">۲۱</span>و مردمِ یک شهر به شهر دیگر رفته می‌گویند: «ما برای پرستش خداوند قادر مطلق می‌رویم شما هم با ما بیائید تا به درگاه او دعا کنیم که به ما برکت عطا فرماید.» <span class="verse-marker">۲۲</span>مردم زیادی از کشورهای بزرگ به اورشلیم برای دعا می‌آیند و از خداوند طلبِ برکت می‌کنند. <span class="verse-marker">۲۳</span>در آن روزها ده نفر از مردمان بیگانه دست به دامن یک نفر یهودی انداخته می‌گویند: ما را هم با خود ببر، زیرا می‌دانیم که خدا با تو است.» </p>
  <a id="c9"></a>
  <h2>فصل نهم </h2>
  <h3>جزای دشمنان قوم اسرائیل </h3>
  <p>
    <span class="verse-marker">۱</span>وحیِ کلام خداوند مجازات کشور حَدراخ و شهر دمشق را اعلام کرده است، زیرا نه تنها قبایل اسرائیل، بلکه دمشق، که محل سوریه می‌باشد، هم به خداوند تعلق دارد. <span class="verse-marker">۲</span>حمات که همسایۀ حَدراخ است و همچنین صور و صیدون با تمام حکمت شان متعلق به خداوند می‌باشند. <span class="verse-marker">۳</span>هرچند صور برای خود استحکاماتی ساخته و نقره و طلا را مثل خاک و گِل کوچه‌ها جمع کرده است، <span class="verse-marker">۴</span>اما حالا خداوند همۀ دارائی‌اش را از او می‌گیرد، ثروتش را در بحر می‌ریزد و خودش در آتش می‌سوزد. </p>
  <p>
    <span class="verse-marker">۵</span>وقتی اَشقَلُون این را ببیند، وحشت می‌کند. غزه و عِقرون از درد بخود می‌پیچند. پادشاه غزه کشته می‌شود و اَشقَلُون از سکنه خالی می‌گردد. <span class="verse-marker">۶</span>خداوند می‌فرماید: «بیگانگان در اَشدُود ساکن می‌شوند و من به غرور فلسطینی‌ها خاتمه می‌دهم. <span class="verse-marker">۷</span>گوشتی را که با خون می‌خورد از دهان او و چیزهای حرام را از دندانهایش بیرون می‌کشم. کسانی که باقی می‌مانند به من تعلق می‌گیرند و مثل یکی از قبایل سرزمین یهودا، جزء قوم برگزیدۀ من می‌شوند. عِقرون هم مثل یبوسیان به قوم برگزیدۀ من می‌پیوندد. <span class="verse-marker">۸</span>من از سرزمین خود حفاظت می‌کنم تا دشمنان نتوانند در آن عبور و مرور کنند. من با چشمان خود رنج و خواری قوم برگزیدۀ خود را دیدم و دیگر نمی‌گذارم که ستمگران، سرزمین آن‌ها را پایمال نمایند.» </p>
  <h3>ظهور پادشاهِ قوم برگزیدۀ خداوند </h3>
  <p>
    <span class="verse-marker">۹</span>ای دختر سهیون شادمانی کن! ای دختر اورشلیم از خوشی فریاد برآور! اینک پادشاه تو نزد تو می‌آید. او فروتن و صاحب نجات است و سوار بر کره‌خری می‌آید. <span class="verse-marker">۱۰</span>من عراده‌های جنگی و اسپها را از سرزمین اسرائیل دور می‌کنم. کمانهای جنگی شکسته می‌شوند و او صلح و سلامتی را در بین اقوام جهان برقرار می‌سازد. پادشاهی و سلطنت او از بحر تا بحر و از دریای فرات تا دورترین نقطۀ زمین خواهد بود. </p>
  <p>
    <span class="verse-marker">۱۱</span>بخاطر پیمانی که با شما بستم و آن را باخون قربانیها مُهر کردم، اسیران و زندانیان شما را از چاه نیستی نجات می‌دهم. <span class="verse-marker">۱۲</span>ای اسیرانِ که در آرزوی آزادی هستید، به استحکامات خود برگردید. امروز به شما وعده می‌دهم که رنجهائی را که دیده‌اید دو چند جبران می‌کنم. <span class="verse-marker">۱۳</span>من از یهودا بحیث کمان و از افرایم بحیث تیر کار می‌گیرم و پسران ترا، ای سهیون، مثل شمشیرِ یک جنگ‌آور ضد سپاه یونان می‌فرستم. </p>
  <p>
    <span class="verse-marker">۱۴</span>خداوند در وقت جنگ رهبر قوم برگزیدۀ خود می‌شود و تیرهایش مانند برق بر سر دشمن فرود می‌آیند. خداوند اعلان جنگ می‌کند و مانند گِردبادی که از جنوب بر‌می خیزد بر دشمن می‌تازد. <span class="verse-marker">۱۵</span>خداوند قادر مطلق از قوم برگزیدۀ خود دفاع می‌کند و آن‌ها تیراندازان دشمن را مغلوب نموده زیر قدمهای خود پایمال می‌سازند. در میدان جنگ مانند مستان فریاد می‌زنند. خون دشمنان مثل خون قربانی که جامها و کنجهای قربانگاه را پُر می‌کند، زمین را رنگین می‌سازد. </p>
  <p>
    <span class="verse-marker">۱۶</span>در آن روز خداوند، خدای شان مانند چوپانی که از گلۀ خود نگهبانی می‌کند، قوم برگزیدۀ خود را نجات می‌دهد. آن‌ها مثل جواهرِ تاج، در سرزمین او می‌درخشند. <span class="verse-marker">۱۷</span>زیرا که حُسن و زیبائی او چقدر عظیم است. گندم و شیرۀ انگور آن، پسران و دختران جوان را تازه و شاداب می‌سازد. </p>
  <a id="c10"></a>
  <h2>فصل دهم </h2>
  <h3>نجات یهودا و اسرائیل </h3>
  <p>
    <span class="verse-marker">۱</span>در موسم بهار از خداوند که ابر‌های طوفانی را می‌فرستد، بخواهید که باران ببارد، زیرا او باران را به فراوانی می‌باراند و علف و گیاه را سبز و کشتزارها را برای همه کس شاداب می‌سازد. <span class="verse-marker">۲</span>مردم به بتها و فالبینان متوسل می‌شوند، اما جوابی که می‌گیرند دروغ و بی‌معنی است. رؤیاهائی که می‌بینند همه باطل و مردم فریب هستند. بنابران، مردم مانند گوسفندان گمشده سرگردان می‌شوند، زیرا رهبری ندارند که آن‌ها را راهنمائی کنند. </p>
  <p>
    <span class="verse-marker">۳</span>خداوند می‌فرماید: «من بر چوپانان شما خشمگین هستم. من این بزهای نر را مجازات می‌کنم. خداوند قادر مطلق، از گلۀ خود، قوم یهودا، مراقبت می‌کند و آن‌ها را مثل اسپان جنگی قوی می‌سازد. <span class="verse-marker">۴</span>برای رهبری قوم برگزیدۀ خود از بین آن‌ها فرمانروایان، پیشوایان و حاکمان بوجود می‌آورد. <span class="verse-marker">۵</span>آن‌ها به اتفاق یکدیگر مانند جنگجویان دلیر، دشمنان را مثل گِل کوچه پایمال می‌کنند و سواران را بر اسپهای شان مغلوب و خجل می‌سازند، چونکه خداوند با آن‌ها می‌باشد. </p>
  <p>
    <span class="verse-marker">۶</span>قوم یهودا را نیرومند می‌سازم و خاندان یوسف را نجات می‌دهم. آن‌ها را دوباره به وطن شان بازمی‌گردانم. بر آن‌ها رحمت و شفقت می‌کنم و طوری زندگی خواهند کرد که گوئی آن‌ها را هرگز ترک نکرده‌ام، زیرا من خداوند، خدای شان هستم و دعای شان را قبول می‌کنم. <span class="verse-marker">۷</span>بنی‌افرایم مثل جنگجویان دلیر می‌باشند. دلهای شان سرمست بادۀ خوشی می‌شوند. وقتی فرزندان آن‌ها آنهمه برکاتی را که خداوند داده است ببینند، شاد و خوشحال می‌گردند. </p>
  <p>
    <span class="verse-marker">۸</span>آن‌ها را صدا زده جمع می‌کنم و بحضور خود فرامی‌خوانم. من آن‌ها را آزاد می‌سازم و مثل سابق به تعداد شان می‌افزایم. <span class="verse-marker">۹</span>گرچه آن‌ها را در بین اقوام دیگر پراگنده ساخته‌ام، اما آن‌ها در همان سرزمین‌های دوردست مرا بخاطر می‌آورند و با فرزندان خود به وطن مراجعت می‌کنند. <span class="verse-marker">۱۰</span>من آن‌ها را از کشورهای مصر و آشور جمع کرده به جلعاد و لبنان می‌آورم تا تمام آن سرزمین را پُر سازند. <span class="verse-marker">۱۱</span>هنگامی که از بحر مصیبت عبور کنند، من امواج را کنار زده اعماق بحر را خشک می‌سازم. غرور آشور زوال می‌شود و قدرت مصر از بین می‌رود. <span class="verse-marker">۱۲</span>من به قوم برگزیدۀ خود قدرت و نیرو می‌بخشم و آن‌ها از من اطاعت می‌کنند و در راه من قدم بر‌می‌دارند.» خداوند فرموده است. </p>
  <a id="c11"></a>
  <h2>فصل یازدهم </h2>
  <h3>سقوط حاکمان ظالم </h3>
  <p>
    <span class="verse-marker">۱</span>ای لبنان، دروازه‌هایت را باز کن تا آتش درختان سرو، ترا طعمۀ خود سازد. <span class="verse-marker">۲</span>ای درختان صنوبر گریه کنید، زیرا درختان سرو همه افتاده‌اند. آن درختان با شکوه تباه شده‌اند! ای درختان بلوطِ باشان نوحه کنید، زیرا جنگل غلو و بزرگ از بین رفته است. <span class="verse-marker">۳</span>به ناله و زاری چوپانان گوش بدهید، زیرا که بزرگی و شکوه آن‌ها زوال شده است. غرش شیرهای ژیان را بشنوید، چونکه جنگلهای اُردن که بیشۀ آن‌ها بودند، نابود شده‌اند. </p>
  <h3>داستان دو چوپان </h3>
  <p>
    <span class="verse-marker">۴</span>خداوند، خدایم به من فرمود: «چوپان گوسفندانی شو که بزودی ذبح می‌شوند. <span class="verse-marker">۵</span>کسانی که گوسفندان را می‌خرند و آن‌ها را می‌کشند، مجرم شناخته نمی‌شوند و می‌گویند: «خدا را شکر که ثروتمند شدیم.» حتی چوپانهای خود شان هم بر آن‌ها رحم نمی‌کنند.» </p>
  <p>
    <span class="verse-marker">۶</span>خداوند می‌فرماید: «من دیگر بر مردم روی زمین رحم و شفقت نشان نمی‌دهم، بلکه کاری می‌کنم که آن‌ها به دست همسایگان و پادشاهان بیفتند. این پادشاهان، زمین را ویران می‌کنند و من مانع آن‌ها نمی‌شوم.» </p>
  <p>
    <span class="verse-marker">۷</span>تاجران گوسفندان مرا بعنوان چوپان گوسفندانی که قرار بود ذبح شوند، اجیر گرفتند. پس من دو عصا را در دست گرفتم. یکی عصای «احسان» و دیگری عصای «اتحاد» و قرار امر آن‌ها به کار چوپانی شروع کردم. <span class="verse-marker">۸</span>از سه چوپان دیگر که از من نفرت داشتند، بیزار شدم و در ظرف یک ماه خود را از شر آن‌ها آسوده ساختم. <span class="verse-marker">۹</span>به گوسفندان گفتم: «بعد از این چوپان شما نمی‌شوم. کسی که مردنی است، بگذار که بمیرد و آن که کشته شدنی است، بگذار که کشته شود. کسانی هم که باقی می‌مانند، بگذار که یکدیگر خود را از بین ببرند!» <span class="verse-marker">۱۰</span>آنگاه عصای «احسان» را شکستم تا نشان بدهم که خداوند پیمانی را که با تمام اقوام بسته بود، شکسته است. <span class="verse-marker">۱۱</span>بنابران، پیمان مذکور در همان روز شکسته شد و تاجرانِ گوسفندان، مرا تماشا می‌کردند و پی بردند که مطابق کلام خدا رفتار نمودم. <span class="verse-marker">۱۲</span>بعد به آن‌ها گفتم: «حالا هرگاه مایلید مزد مرا بدهید و اگر نمی‌خواهید، آن را نگهدارید.» پس آن‌ها سی سکۀ نقره به من دادند. </p>
  <p>
    <span class="verse-marker">۱۳</span>خداوند به من فرمود: «آن سکه‌ها را در نزد کوزه‌گر بینداز. این قیمت گرانبهای من است که مرا به آن قیمت کرده‌اند.» پس من آن سی سکۀ نقره را گرفته در عبادتگاه خداوند نزد کوزه‌گر انداختم. <span class="verse-marker">۱۴</span>سپس عصای دوم، یعنی عصای «اتحاد» را شکستم تا نشان بدهم که اتحاد قومی و خانوادگی بین یهودا و اسرائیل شکسته است. </p>
  <p>
    <span class="verse-marker">۱۵</span>آنگاه خداوند به من فرمود: «برو این بار کار یک چوپانِ وظیفه‌نشناس را اجراء کن. <span class="verse-marker">۱۶</span>من در این سرزمین چوپانی را تعیین می‌کنم، اما او از آنهای که محکوم به هلاکت شده‌اند، مراقبت نمی‌کند. راهنمای گمشدگان نمی‌شود، زخمی‌ها را تداوی نمی‌کند و به آنهائی که سالِم‌اند خوراک نمی‌دهد، بلکه گوشت چاقترین گوسفندان را می‌خورد و سُمهای شان را می‌کند. <span class="verse-marker">۱۷</span>وای بر آن چوپان وظیفه‌نشناسی که گله را ترک می‌کند. شمشیر در بازو و چشم راست او فرومی‌رود. بازویش خشک و چشمش بکلی کور می‌شود.» </p>
  <a id="c12"></a>
  <h2>فصل دوازدهم </h2>
  <h3>رهائی اورشلیم </h3>
  <p>
    <span class="verse-marker">۱</span>کلام خداوند، آن خدائی که آسمان‌ها را برافراشت، اساس زمین را بنا نهاد و به انسان روح بخشید، دربارۀ اسرائیل می‌فرماید: <span class="verse-marker">۲</span>«من اورشلیم را مثل یک جام شراب می‌سازم. اقوام اطراف او از آن می‌نوشند و سر گیچ می‌گردند. وقتی که اورشلیم را محاصره کنند، سایر شهرهای یهودا هم محاصره می‌شوند. <span class="verse-marker">۳</span>تمام اقوام جهان با هم متحد شده علیه اورشلیم می‌آیند، اما در آن روز من اورشلیم را در برابر همۀ اقوام مانند سنگ مُصادِم می‌سازم و هر کسی که آن را بردارد، به شدت زخمی می‌شود.» <span class="verse-marker">۴</span>خداوند می‌فرماید: «در آن روز اسپهای دشمن را به وحشت می‌اندازم، چشمان آن‌ها را کور می‌کنم و سواران شان را به جنون مبتلا می‌سازم، ولی از یهودا مراقبت می‌نمایم. <span class="verse-marker">۵</span>آنگاه قبیلۀ یهودا در دل خود می‌گوید: «خداوند، خدای قادر مطلق، به اهالی اورشلیم قوت بخشیده است.» </p>
  <p>
    <span class="verse-marker">۶</span>در آن روز قبیلۀ یهودا را مانند آتشی سوزنده در جنگلها و مثل شعلۀ فروزان در کشتزارها می‌گردانم. آن‌ها اقوام راست و چپ خود را معدوم می‌سازند، اما مردم اورشلیم در رفاه و آسایش زندگی می‌کنند. <span class="verse-marker">۷</span>من اولتر یهودا را رها می‌سازم تا خاندان داود و اهالی اورشلیم در بزرگی و شکوه بالا‌تر از یهودا نباشد. <span class="verse-marker">۸</span>در آن روز من، خداوند از مردم اورشلیم دفاع می‌کنم. ضعیفترین آن‌ها مثل داود می‌شود و اولادۀ داود مانند خدا و همچون فرشتگان خداوند آن‌ها را راهنمائی می‌کنند. <span class="verse-marker">۹</span>هر کشوری که بخواهد بر اورشلیم حمله کند، من آن را نابود می‌سازم. </p>
  <h3>سوگواری اهالی اورشلیم </h3>
  <p>
    <span class="verse-marker">۱۰</span>من بر خاندان داود و ساکنین اورشلیم روح ترحم، دعا و زاری را می‌ریزم. آنهای که بر من نیزه زده‌اند، مرا خواهند نگریست و مثل کسی که برای یگانه فرزند خود عُزا می‌گیرد، ماتم خواهند کرد و چنان به تلخی اشک خواهند ریخت که گوئی پسر ارشد شان مرده است. <span class="verse-marker">۱۱</span>در آن روز در اورشلیم ماتم عظیمی مانند ماتمی که مردم برای هددرِمون در درۀ مِجِدو گرفتند، برپا می‌شود. <span class="verse-marker">۱۲</span>تمام مردم روی زمین عزادار می‌شوند. هر خاندان جداگانه ماتم می‌گیرد: خاندان داود، خاندان ناتان، <span class="verse-marker">۱۳</span>خاندان لاوی، خاندان شمعی <span class="verse-marker">۱۴</span>و بقیۀ خانواده‌ها هر کدام، مردها علیحده و زنان شان علیحده، ماتم می‌گیرند. </p>
  <a id="c13"></a>
  <h2>فصل سیزدهم </h2>
  <p>
    <span class="verse-marker">۱</span>در آن زمان برای خاندان داود و اهالی اورشلیم چشمه‌ای جاری می‌شود که آن‌ها را از همه گناه و ناپاکی‌ها پاک می‌سازد.» </p>
  <h3>بت پرستی از بین می‌رود </h3>
  <p>
    <span class="verse-marker">۲</span>خداوند قادر مطلق می‌فرماید: «در آن روز تمام بتها را از سرزمین اسرائیل طوری از بین می‌برم که دیگر اثری از آن‌ها بجا نماند. همچنین آن سرزمین را از انبیای کاذب و روح پلید پاک می‌سازم. <span class="verse-marker">۳</span>اگر کسی به دروغ نبوت کند پدر و مادرش که او را به دنیا آورده‌اند، با تیغ می‌کشند و می‌گویند: «تو نباید زنده بمانی، زیرا تو به نام خداوند به دروغ نبوت می‌کنی.» <span class="verse-marker">۴</span>در آن روز انبیای کاذب خجل و شرمنده می‌شوند و دیگر برای فریب دادن مردم جامۀ پشمین انبیاء را نمی‌پوشند. <span class="verse-marker">۵</span>بلکه هر کدام آن‌ها می‌گوید: «من نبی نیستم. من یک دهقان هستم و از جوانی پیشۀ من زراعت بوده است.» <span class="verse-marker">۶</span>اگر کسی از آن‌ها بپرسد: «پس این زخمهائی که بر بدن دارید بخاطر چیست؟» جواب می‌دهند: «اینها جراحاتی اند که دوستان ما به ما وارد کرده‌اند.»» </p>
  <h3>فرمان کشتن چوپان خدا </h3>
  <p>
    <span class="verse-marker">۷</span>خداوند قادر مطلق می‌فرماید: «ای شمشیر علیه چوپان من، آن شخصی که همکار و معاون من است، برخیز! چوپان را بزن تا گوسفندان پراگنده شوند و من قوم برگزیدۀ خود را می‌زنم. <span class="verse-marker">۸</span>دو سوم قوم هلاک می‌شوند و از بین می‌روند و یک سوم آن‌ها زنده می‌مانند <span class="verse-marker">۹</span>و اینها را از بین آتش می‌گذرانم تا همانطوری که طلا و نقره بوسیلۀ آتش پاک و صفا می‌شود، آن‌ها هم پاک و خالص گردند. آنگاه آن‌ها نام مرا یاد می‌کنند و من آن‌ها را بحضور خود می‌پذیرم و می‌گویم: اینها قوم برگزیدۀ من هستند و آن‌ها می‌گویند: خداوند، خدای ما است.» </p>
  <a id="c14"></a>
  <h2>فصل چهاردهم </h2>
  <h3>برقراری سلطنت خداوند </h3>
  <p>
    <span class="verse-marker">۱-۲</span>روز خداوند بزودی فرامی‌رسد. در آن روز، خداوند اقوام را جمع می‌کند تا به اورشلیم حمله بیاورند. آن‌ها شهر اورشلیم را تصرف کرده مال و دارائی آن را به تاراج می‌برند. غنیمت را بین خود تقسیم نموده به زنان تجاوز می‌کنند. نیم جمعیت شهر اسیر و تبعید می‌شوند و نیم دیگر آن در شهر باقی می‌مانند. <span class="verse-marker">۳</span>آنگاه خداوند به جنگ آن اقوام می‌رود. <span class="verse-marker">۴</span>در آن روز بر کوه زیتون که در شرق اورشلیم واقع است، می‌ایستد. کوه زیتون دو نیم می‌شود و درۀ وسیعی از شرق به غرب بوجود می‌آید. نیم کوه به طرف شمال و نیم دیگر آن به سمت جنوب منتقل می‌گردد. <span class="verse-marker">۵</span>مثل اجداد تان که سالها پیش در زمان عُزیا، پادشاه یهودا، بخاطر زلزله فرار کردند، شما هم از راه دره‌ای که بین کوههای من است و تا آصل امتداد دارد، فرار می‌کنید. خداوند، خدای من همراه با تمام مقدسین خود می‌آید. </p>
  <p>
    <span class="verse-marker">۶</span>در آن روز سردی و برودت از بین می‌رود. <span class="verse-marker">۷</span>آن روز، روز مخصوصی بوده و تنها خداوند می‌داند که چه وقت فرامی‌رسد. شب و روز وجود نخواهد داشت، بلکه هوا همیشه روشن خواهد بود. </p>
  <p>
    <span class="verse-marker">۸</span>آب‌های حیات در تابستان و زمستان از اورشلیم جاری می‌شوند. نیم آن‌ها بطرف بحر مدیترانه و نیم دیگر بسوی بحیرۀ مُرده می‌رود. <span class="verse-marker">۹</span>خداوند پادشاه سراسر جهان می‌باشد و در آنروز خداوند یگانه خدایی است که فقط نام او خدا است. </p>
  <p>
    <span class="verse-marker">۱۰</span>تمامی سرزمین اطراف اورشلیم، از جِبَع در شمال تا رِمون در جنوب، به دشت وسیعی تبدیل می‌شود. اما اورشلیم در جای بلندی قرار می‌گیرد و ساحۀ آن از دروازۀ بنیامین تا محل قدیمی، از آنجا تا دروازۀ زاویه و از برج حننیل تا کارخانۀ شراب‌سازی پادشاه می‌رسد. <span class="verse-marker">۱۱</span>مردم در اورشلیم در امنیت زندگی می‌کنند و از خطر نابودی همیشه در امان می‌باشند. </p>
  <p>
    <span class="verse-marker">۱۲</span>خداوند بر سر اقوامی که با اورشلیم بجنگند این بلاها را می‌آورد: گوشت بدن شان، در حالیکه هنوز زنده هستند، و چشمهای آن‌ها در حدقه و زبان در دهان شان پوسیده می‌شود. <span class="verse-marker">۱۳</span>خداوند آن‌ها را چنان گیچ و سراسیمه می‌سازد که دست به گریبان یکدیگر می‌اندازند. <span class="verse-marker">۱۴</span>مردم یهودا هم به منظور دفاع از اورشلیم می‌جنگند و ثروت و دارائی اقوام همسایه از قبیل طلا، نقره، لباس و غیره، همه تاراج می‌شوند. <span class="verse-marker">۱۵</span>همین بلاها بر سر اسپها، قاطرها، شترها، خرها و همه حیوانات دیگر که در اردوگاه دشمن هستند، هم نازل می‌شوند. </p>
  <p>
    <span class="verse-marker">۱۶</span>بعد آن عده از اقوام حمله کنندۀ ضد اورشلیم که زنده می‌مانند هر ساله برای پرستش پادشاه، یعنی خداوند قادر مطلق به اورشلیم می‌آیند و عید سایبانها را تجلیل می‌کنند. <span class="verse-marker">۱۷</span>هرگاه یکی از اقوام روی زمین برای پرستش پادشاه، یعنی خداوند قادر مطلق، به اورشلیم نیاید، در سرزمین شان باران نخواهد بارید. <span class="verse-marker">۱۸</span>همچنین اگر مردم مصر در مراسم عید سایبانها حاضر نشوند، دچار همین بلای آسمانی می‌گردند. <span class="verse-marker">۱۹</span>لهذا اگر مصر و سایر اقوام از رفتن به اورشلیم و اشتراک در مراسم عید سایبانها خودداری کنند، همگی جزا می‌بینند. </p>
  <p>
    <span class="verse-marker">۲۰</span>در آن روز، حتی بر زنگوله‌های اسپها هم نوشته می‌شود: «اینها برای خداوند مقدس هستند.» تمام دیگهای آشپزی عبادتگاه خداوند مثل کاسه‌های پیشروی قربانگاه، مقدس می‌شوند. <span class="verse-marker">۲۱</span>همه ظروف آشپزی که در اورشلیم و یهودا هستند مقدس بوده وقف خداوند قادر مطلق می‌گردند تا هر کسی که برای قربانی می‌آید، از آن ظروف برای پختن گوشت قربانی استفاده کند و در عبادتگاه خداوند قادر مطلق دیگر اثری از تاجران کنعانی نمی‌باشد. </p>
  
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>