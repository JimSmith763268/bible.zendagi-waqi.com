<!doctype html>

<html lang="fa">
<head>
  <meta charset="utf-8">

  <title>رسالۀ یعقوب رسول</title>

  <link rel="stylesheet" href="/css/style.css">
  <script>var nc = 5;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>یعقوب </h1>
  
  
  
  
  
  
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <p>
    <span class="verse-marker">۱</span>یعقوب بندۀ خدا و بندۀ عیسی‌مسیح خداوند به دوازده طایفۀ اسرائیل که در سراسر عالم پراگنده‌اند، سلام می‌فرستد. </p>
  <h3>ایمان و حکمت </h3>
  <p>
    <span class="verse-marker">۲</span>ای برادران من، هرگاه دچار آزمایش‌های گوناگون می‌شوید، بی‌نهایت شاد باشید، <span class="verse-marker">۳</span>چون می‌دانید اگر خلوص ایمان شما در آزمایش ثابت شود، بردباری شما بیشتر می‌شود؛ <span class="verse-marker">۴</span>و وقتی بردباری شما کامل شود، شما انسان‌های کامل و بی‌نقصی شده و به چیزی محتاج نخواهید بود. <span class="verse-marker">۵</span>اگر کسی از شما بدون حکمت باشد، آنرا از خدا بخواهد و خدایی که همه چیز را با سخاوت می‌بخشد و انسان را سرزنش نمی‌کند، آنرا به او خواهد داد. <span class="verse-marker">۶</span>اما او باید با ایمان بخواهد و در فکر خود شک نداشته باشد، چون کسی که شک کند مانند موج بحر است که در برابر باد رانده و متلاطم می‌شود. <span class="verse-marker">۷</span>چنین شخصی نباید گمان کند که از خداوند چیزی خواهد یافت، <span class="verse-marker">۸</span>چون شخص دو دل در تمام کارهای خود ناپایدار است. </p>
  <h3>فقر و ثروت </h3>
  <p>
    <span class="verse-marker">۹</span>برادر مسکین به سرافرازی خود در برابر خدا فخر کند <span class="verse-marker">۱۰</span>و برادر ثروتمند نیز از ناچیزی خود، زیرا او مانند گُلِ علف زودگذر است. <span class="verse-marker">۱۱</span>همین که آفتاب با گرمای سوزان خود بر آن می‌درخشد علف را می‌خشکاند، گُلِ آن می‌ ریزد و زیبائی آن از بین می‌رود. شخص دولتمند نیز همینطور در میان فعالیت‌های خود از بین می‌رود. </p>
  <h3>آزمایش و وسوسه </h3>
  <p>
    <span class="verse-marker">۱۲</span>خوشا به حال کسی که در برابر وسوسه از پای در نیاید، زیرا وقتی آزموده شود، تاج زندگی را که خداوند به دوستداران خود وعده داده است، خواهد گرفت. <span class="verse-marker">۱۳</span>کسی که گرفتار وسوسه می‌شود، نباید بگوید: «خداوند مرا به وسوسه انداخته است» چون خداوند از بدی مبراست و کسی را به وسوسه نمی‌اندازد. <span class="verse-marker">۱۴</span>انسان وقتی دچار وسوسه می‌شود که مجذوب و فریفتۀ شهوات خود باشد. <span class="verse-marker">۱۵</span>در نتیجه، شهوت حامله می‌شود و گناه را تولید می‌کند و وقتی گناه کاملاً رشد کرد، باعث مرگ می‌شود. </p>
  <p>
    <span class="verse-marker">۱۶</span>ای برادران عزیز من، خود را فریب ندهید. <span class="verse-marker">۱۷</span>تمام بخشش‌های نیکو و هدایای کامل از آسمان و از جانب خدایی می‌آید که آفریننده نور است و در او تغییر و تیرگی وجود ندارد. <span class="verse-marker">۱۸</span>او بنا به ارادۀ خود و به وسیلۀ کلمۀ حقیقت ما را آفرید تا ما نمونه‌ای از خلقت تازۀ او باشیم. </p>
  <h3>شنیدن و انجام دادن </h3>
  <p>
    <span class="verse-marker">۱۹</span>بنابراین ای برادران عزیز من، هرکس باید زود بشنود، دیر جواب دهد و دیر عصبانی شود. <span class="verse-marker">۲۰</span>چون عصبانیت انسان به هدف‌های نیکوی خدا کمک نمی‌کند. <span class="verse-marker">۲۱</span>پس هر نوع عادت ناشایست و رفتار شرارت‌آمیز را از خود دور کنید. خود را به خدا بسپارید و کلامی را که او در دل‌های شما کاشته و می‌تواند شما را نجات بخشد، با فروتنی بپذیرید. </p>
  <p>
    <span class="verse-marker">۲۲</span>مطابق کلام او عمل کنید و فقط با شنیدن خود را فریب ندهید، <span class="verse-marker">۲۳</span>چون کسی که به کلام گوش می‌دهد ولی مطابق آن عمل نمی‌کند، مانند کسی است که به آینه نگاه می‌کند و چهرۀ طبیعی خود را در آن می‌بیند. <span class="verse-marker">۲۴</span>او خود را می‌بیند ولی همین که از پیش آینه دور می‌شود، فراموش می‌کند که چهره‌اش چگونه بود. <span class="verse-marker">۲۵</span>اما کسی که با دقت به شریعت کامل و آزادی بخش نگاه کند و همیشه متوجه آن باشد و شنوندۀ فراموشکاری نباشد بلکه مطابق آن رفتار کند، خداوند تمام کارهای او را برکت خواهد داد. <span class="verse-marker">۲۶</span>اگر کسی گمان می‌کند که آدم دینداری است ولی زبان خود را نگاه نمی‌دارد، خود را فریب می‌دهد و ایمان او بی‌فایده است. <span class="verse-marker">۲۷</span>دیانت پاک و بی‌آلایش در برابر خدای پدر این است که وقتی یتیمان و بیوه زنان دچار مصیبت می‌شوند، از آن‌ها توجه کنیم و خود را از فساد دنیا دور نگهداریم. </p>
  <a id="c2"></a>
  <h2>فصل دوم </h2>
  <h3>تعصبات و تبعیضات </h3>
  <p>
    <span class="verse-marker">۱</span>ای برادران، ایمان شما به عیسی‌مسیح، خداوند جلال با ظاهر‌بینی و تبعیض همراه نباشد. <span class="verse-marker">۲</span>اگر شخصی با انگشتر طلا و لباس فاخر به عبادتگاه شما بیاید و فقیری با لباس پاره نیز وارد شود <span class="verse-marker">۳</span>و شما به کسی که لباس فاخر دارد احترام بگذارید و به او بگوئید: «بفرمائید بالا بنشینید» و به آن شخص فقیر بگوئید: «در آنجا بایست یا در اینجا روی زمین پیش پای من بنشین.» <span class="verse-marker">۴</span>آیا با این عمل در بین خود تبعیض قایل نمی‌شوید و آیا قضاوت شما از روی فکرهای پلید نیست؟ </p>
  <p>
    <span class="verse-marker">۵</span>ای برادران عزیز گوش دهید، مگر خدا فقیران این دنیا را بر نگزیده است تا در ایمان دولتمند و وارث آن پادشاهی‌ای باشند، که او به دوستداران خود وعده داده است؟ <span class="verse-marker">۶</span>اما شما به فقرا بی‌احترامی می‌کنید. آیا دولتمندان به شما ظلم نمی‌کنند و شما را به پای میز محاکمه نمی‌کشند؟ <span class="verse-marker">۷</span>و آیا آن‌ها به نام نیکویی که خدا بر شما نهاده است، بی‌حرمتی نمی‌کنند؟ </p>
  <p>
    <span class="verse-marker">۸</span>اگر شما حکم شاهانه‌ای را که در کلام خداست و می‌فرماید: «همسایه‌ات را همچون خویشتن دوست بدار.» بجا آورید، کاری نیکو کرده‌اید. <span class="verse-marker">۹</span>اما اگر بین اشخاص از روی ظاهر آن‌ها تبعیض قایل شوید، مرتکب گناه شده‌اید و شریعت، شما را به عنوان خطا کار محکوم می‌نماید. <span class="verse-marker">۱۰</span>چون اگر کسی تمام شریعت را رعایت کند و فقط یکی از احکام آن را بشکند باز هم در مقابل تمام شریعت مقصر است. <span class="verse-marker">۱۱</span>زیرا همان کسی که گفت: «زنا نکن» همچنین گفته است: «قتل نکن» پس اگر تو از زنا پاک باشی ولی مرتکب قتل شوی باز هم شریعت را شکسته‌ای. <span class="verse-marker">۱۲</span>مانند کسانی سخن گوئید و عمل نمائید که خداوند بر اساس این شریعت آزادی‌بخش، دربارۀ آن‌ها قضاوت می‌کند. <span class="verse-marker">۱۳</span>چون خدا بر کسی که رحم نکرده، رحیم نخواهد بود، ولی همیشه رحمت بر داوری کامیاب خواهد شد. </p>
  <h3>ایمان و عمل </h3>
  <p>
    <span class="verse-marker">۱۴</span>ای برادران، چه فایده دارد اگر کسی بگوید: «من ایمان دارم.» ولی عمل او این را ثابت نکند؟ آیا ایمانش می‌تواند او را نجات بخشد؟ <span class="verse-marker">۱۵</span>پس اگر برادری یا خواهری که برهنه و محتاج غذای روزانه خود باشد پیش شما بیاید <span class="verse-marker">۱۶</span>و یکی از شما به ایشان بگوید: «بسلامت بروید و گرم و سیر شوید.» چه چیزی فایده آن‌ها می‌شود؟ هیچ، مگر آنکه احتیاجات مادی آن‌ها را برآورید. <span class="verse-marker">۱۷</span>همین‌طور ایمانی که با عمل همراه نباشد، مُرده است. </p>
  <p>
    <span class="verse-marker">۱۸</span>ممکن است کسی بگوید: «تو ایمان داری و من اعمال نیکو، تو به من ثابت کن چگونه می‌توانی بدون اعمال نیک ایمان داشته باشی و من ایمان خود را به وسیلۀ اعمال خویش به تو ثابت می‌کنم.» <span class="verse-marker">۱۹</span>تو ایمان داری که خدا واحد است، بسیار خوب! ـ شیاطین هم ایمان دارند و از ترس می‌لرزند. <span class="verse-marker">۲۰</span>ای مرد نادان، آیا نمی‌دانی که ایمان بدون اعمال نیک بی‌ثمر است؟ <span class="verse-marker">۲۱</span>پدر ما ابراهیم به خاطر اعمال خود در وقتی که پسر خویش اسحاق را در قربانگاه تقدیم خدا کرد، نیک و عادل شمرده شد. <span class="verse-marker">۲۲</span>می بینی که چگونه ایمان او محرک اعمال او بود و اعمال او نیز ایمانش را کامل گردانید. <span class="verse-marker">۲۳</span>کلام خدا که می‌فرماید: «ابراهیم به خدا ایمان آورد و این برایش عدالت شمرده شد.» تحقق یافت و او دوست خدا خوانده شد. <span class="verse-marker">۲۴</span>پس می‌بینید که چگونه انسان نه فقط از راه ایمان بلکه به وسیلۀ اعمال خود عادل شمرده می‌شود. <span class="verse-marker">۲۵</span>همین طور راحابِ فاحشه نیز با اعمال نیک خود یعنی پناه دادن به قاصدان اسرائیلی و روانه کردن آن‌ها از راه دیگر، عادل شمرده شد. <span class="verse-marker">۲۶</span>ایمان بی‌عمل مانند بدن بی‌روح، مرده است. </p>
  <a id="c3"></a>
  <h2>فصل سوم </h2>
  <h3>زبان </h3>
  <p>
    <span class="verse-marker">۱</span>ای برادران من، درست نیست که بسیاری از شما در کلیسا معلم باشید، چون می‌دانید که روز داوری برای ما معلمین سخت‌تر خواهد بود. <span class="verse-marker">۲</span>همۀ ما در چیزهای زیاد مرتکب خطایایی می‌شویم و کسی که در سخن گفتن خطا نکند، مرد کاملی است و می‌تواند تمام وجود خود را اداره کند. <span class="verse-marker">۳</span>ما به دهان اسپان دهنه می‌زنیم تا مُطیع ما شوند و به این وسیله تمام بدن آن‌ها را به هر طرف که بخواهیم می‌ گردانیم. <span class="verse-marker">۴</span>همچنین می‌توان کشتی‌های بسیار بزرگ را که از بادهای سخت رانده می‌شوند، با استفاده از سُکان بسیار کوچکی مهار کرد و به هر جا که ناخدا بخواهد، هدایت نمود. <span class="verse-marker">۵</span>زبان هم همین‌طور است: گرچه عضو کوچکی است، اما ادعا‌های بزرگ دارد. چه جنگلهای بزرگ که با جَرَقه‌ای، آتش می‌گیرند. <span class="verse-marker">۶</span>زبان هم آتش است! در میان تمام اعضای بدن ما زبان دنیایی از شرارت است که همه وجود ما را آلوده می‌سازد و دوران زندگی را به جهنم سوزانی مبدل می‌کند. <span class="verse-marker">۷</span>انسان توانسته است و باز هم می‌تواند تمام حیوانات وحشی و پرندگان و خزندگان و ماهیان را رام کند. <span class="verse-marker">۸</span>ولی هیچکس هرگز نتوانسته است زبان را تحت فرمان خود نگه دارد. زبان، شریر و رام نشدنی و پُر از زهر کشنده است. <span class="verse-marker">۹</span>ما با آن، هم خداوند و پدر را حمد و سپاس می‌گوئیم و هم انسان را که به صورت خدا آفریده شده است، دشنام می‌دهیم. <span class="verse-marker">۱۰</span>از یک دهان هم شکر و سپاس شنیده می‌شود و هم دشنام! ای برادران، این کار درست نیست. <span class="verse-marker">۱۱</span>آیا یک چشمه می‌تواند از یک شکاف هم آب شیرین و هم آب شور جاری سازد؟ <span class="verse-marker">۱۲</span>ای برادران، آیا درخت انجیر می‌تواند زیتون و یا درخت انگور، انجیر به بار آورد، همین‌طور چشمۀ آب شور هم نمی‌تواند از خود آب شیرین جاری سازد. </p>
  <h3>حکمت آسمانی </h3>
  <p>
    <span class="verse-marker">۱۳</span>در میان شما چه کسی عاقل و فهیم است؟ او باید با زندگی و اعمال نیک خود که با تواضع حکمت همراه باشد، آن را نشان دهد. <span class="verse-marker">۱۴</span>اما اگر شما حسود و تندخو و خودخواه هستید، از آن فخر نکنید و بر خلاف حقیقت دروغ نگوئید. <span class="verse-marker">۱۵</span>این حکمت از عالم بالا نیست. این حکمتی است دنیوی، نفسانی و شیطانی. <span class="verse-marker">۱۶</span>چون هر جا حسد و خودخواهی هست، در آنجا بی‌نظمی و هر نوع شرارت است. <span class="verse-marker">۱۷</span>اما حکمتی که از عالم بالا است اول پاک، بعد صلح‌جو، با‌گذشت، مهربان، پُر از شفقت و ثمرات نیکو، بی‌غرض و بی‌ریاست. <span class="verse-marker">۱۸</span>نیکی و عدالت میوۀ بذرهایی است که به دست صالحان در صلح و صفا کاشته می‌شود. </p>
  <a id="c4"></a>
  <h2>فصل چهارم </h2>
  <h3>علاقه به مادیات </h3>
  <p>
    <span class="verse-marker">۱</span>علت نزاع‌ها و دعواهائی که در میان شما وجود دارد چیست؟ آیا علت آن‌ها خواهش‌های نفسانی شما نیست، خواهش‌هائی که در تمام اعضای بدن شما در جنگ و ستیز هستند؟ <span class="verse-marker">۲</span>شما به چیزهائی که ندارید، چشم می‌دوزید و برای آن حاضرید دیگران را بکشید. حسد می‌ورزید، ولی نمی‌توانید آنچه را که می‌خواهید به دست آورید، پس با یکدیگر به جنگ و نزاع می‌پردازید. شما آنچه را که می‌خواهید ندارید چون آن را از خدا نخواسته‌اید. <span class="verse-marker">۳</span>اگر از خدا هم بخواهید، دیگر حاجت شما برآورده نمی‌شود، چون با نیت بد و به منظور ارضای هوسهای خود آن را می‌طلبید. <span class="verse-marker">۴</span>ای مردمان خطاکار و بی‌وفا، آیا نمی‌دانید که دلبستگی به این دنیا دشمنی با خداست؟ هر که بخواهد دنیا را دوست داشته باشد، خود را دشمن خدا می‌گرداند. <span class="verse-marker">۵</span>آیا گمان می‌کنید کلام خدا بی‌معنی است، وقتی می‌فرماید: «خدا به آن روحی که خود در دل انسان قرار داده، به شدت علاقه دارد و نمی‌تواند تمایل انسان را به چیزی جز خود تحمل نماید؟» <span class="verse-marker">۶</span>اما فیضی که خدا می‌بخشد از این هم بیشتر است، چون کلام او می‌فرماید: «خدا با متکبران مخالفت می‌کند، اما به فروتنان فیض می‌بخشد.» </p>
  <p>
    <span class="verse-marker">۷</span>پس از خدا اطاعت کنید و در مقابل ابلیس مقاومت نمائید تا از شما بگریزد. <span class="verse-marker">۸</span>خود را به خدا نزدیک سازید که او نیز به شما نزدیک خواهد شد. ای گناهکاران، دستهای خود را بشوئید. ای ریاکاران، دلهای خود را پاک سازید، <span class="verse-marker">۹</span>ماتم بگیرید و گریه و ناله کنید. خندۀ شما به گریه و خوشی شما به غم مبدل شود. <span class="verse-marker">۱۰</span>در پیشگاه خدا خود را فروتن سازید و او شما را سرافراز خواهد ساخت. </p>
  <h3>داوری نسبت به برادر </h3>
  <p>
    <span class="verse-marker">۱۱</span>ای برادران، از یکدیگر بد نگوئید. کسی که به برادر خود بد بگوید و یا نسبت به او داوری کند، در واقع از شریعت بد گفته و آن را محکوم ساخته است. اگر نسبت به شریعت داوری کنی تو داور شریعت شده‌ای و نه بجا آورندۀ آن. <span class="verse-marker">۱۲</span>دهندۀ شریعت و داور یکی است، یعنی همان کسی که قادر است انسان را نجات بخشد یا نابود سازد. پس تو کیستی که دربارۀ همسایه خود داوری می‌کنی؟ </p>
  <h3>لاف زدن </h3>
  <p>
    <span class="verse-marker">۱۳</span>ای کسانی که می‌گوئید: «امروز یا فردا به فلان شهر می‌رویم و در آنجا تجارت می‌کنیم و سود فراوان می‌بریم.» <span class="verse-marker">۱۴</span>ولی نمی‌دانید فردا چه خواهد شد. زندگی شما مثل بخاری است که لحظه‌ای دیده می‌شود و بعد از بین می‌رود. <span class="verse-marker">۱۵</span>در عوض آن، شما باید بگوئید: «اگر خدا بخواهد ما زنده می‌مانیم تا چنین و چنان کنیم.» <span class="verse-marker">۱۶</span>شما از خودستایی لذت می‌برید و این صحیح نیست. <span class="verse-marker">۱۷</span>بنابراین کسی که بداند نیکی چیست و نیکی نکند، گناه کرده است. </p>
  <a id="c5"></a>
  <h2>فصل پنجم </h2>
  <h3>اخطار به ثروتمندان </h3>
  <p>
    <span class="verse-marker">۱</span>و شما ای ثروتمندان، برای بلایایی که بر سر شما می‌آید گریه و زاری کنید. <span class="verse-marker">۲</span>ثروت شما تباه گشته و لباس‌های زیبای تان را کویه خورده است. <span class="verse-marker">۳</span>طلا و نقرۀ شما زنگ زده و زنگ آن‌ها دلیلی بر ضد شما است و مانند آتش بدن شما را خواهد سوزانید. شما حتی تا این روزهای آخر هم به اندوختن ثروت مشغولید. <span class="verse-marker">۴</span>مزد کارگرانی که مزارع شما را درو کرده‌اند و شما آن‌ها را نپرداخته‌اید، علیه شما فریاد می‌کنند و نالۀ دروگران به گوش خداوند لشکر‌های آسمانی رسیده است. <span class="verse-marker">۵</span>شما در روی زمین به عیش و نوش پرداخته‌اید و خود را مانند گوسالۀ چاق برای روز ذبح آماده کرده‌اید. <span class="verse-marker">۶</span>شخص عادل و نیک را ملامت کرده‌اید و در حالی که هیچ مقاومتی نمی‌کرد، او را کشتید. </p>
  <h3>صبر و دعا </h3>
  <p>
    <span class="verse-marker">۷</span>ای برادران، تا روز ظهور خداوند صبر کنید. زارع برای برداشت محصول پُر ارزش زمین با صبر و شکیبایی منتظر باران‌های خزانی و بهاری می‌ماند. <span class="verse-marker">۸</span>شما نیز صبر کنید و قوی‌دل باشید، زیرا آمدن خداوند نزدیک است. <span class="verse-marker">۹</span>ای برادران، پشت سر دیگران از آن‌ها شکایت نکنید، مبادا خود شما ملامت شوید، چون داور عادل آمادۀ داوری است. <span class="verse-marker">۱۰</span>ای برادران، صبر و تحملِ انبیایی که به نام خداوند سخن می‌گفتند، برای شما نمونه باشد. <span class="verse-marker">۱۱</span>ما اشخاص صبور و پُر تحمل را خوشبخت می‌دانیم. شما دربارۀ صبر و تحمل ایوب شنیده‌اید و می‌ دانید خداوند آخر با او چه کرد. زیرا خداوند بی‌نهایت رحیم و مهربان است. </p>
  <p>
    <span class="verse-marker">۱۲</span>ای برادران، از همه مهمتر این است که سوگند نخورید، نه به آسمان، نه به زمین و نه به هیچ چیز دیگر، بلکه بلی شما واقعاً بلی باشد و نه شما نه، مبادا محکوم شوید. </p>
  <p>
    <span class="verse-marker">۱۳</span>پس اگر برای کسی از شما مصیبتی روی دهد، او دعا کند و اگر خوشحال است، سرود بخواند. <span class="verse-marker">۱۴</span>اگر کسی از شما بیمار است، از رهبران کلیسا بخواهد تا برای او دعا کنند و به نام خداوند بدن او را با روغن تدهین نمایند. <span class="verse-marker">۱۵</span>دعایی که از روی ایمان باشد، بیمار را نجات خواهد بخشید. خداوند او را از بستر بیماری بلند خواهد کرد و اگر مرتکب گناهی شده باشد، بخشیده خواهد شد. <span class="verse-marker">۱۶</span>نزد یکدیگر به گناهان خود اقرار نمائید و برای یکدیگر دعا کنید تا شفا یابید. دعای صمیمانۀ شخص عادل بسیار مؤثر است. <span class="verse-marker">۱۷</span>الیاس دارای عواطف و احساسات مانند خود ما بود، ولی وقتی از صمیم قلب دعا کرد که باران نبارد، سه سال و شش ماه در آن سرزمین باران نبارید. <span class="verse-marker">۱۸</span>دوباره دعا کرد و باران بارید و زمین بار دیگر محصول به بار آورد. </p>
  <p>
    <span class="verse-marker">۱۹</span>ای برادران، اگر کسی از شما از حقیقت منحرف گردد و شخص دیگری او را برگرداند، <span class="verse-marker">۲۰</span>یقین داشته باشید که هرکس گناهکاری را از راه نادرست بازگرداند، جانی را از مرگ خواهد رهانید و گناهان بیشماری را خواهد پوشانید. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>