<!doctype html>

<html lang="fa">
<head>
  <meta charset="utf-8">

  <title>رسالۀ پولُس رسول به غلاتیان</title>

  <link rel="stylesheet" href="/css/style.css">
  <script>var nc = 6;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
        <option value="c6">۶</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>غلاتیان </h1>
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>مقدمه </h3>
  <p>
    <span class="verse-marker">۱</span>از طرف پولُس رسول که رسالت خود را نه از جانب انسان و نه به وسیلۀ کسی به دست آورد، بلکه از طرف عیسی‌مسیح و خدای پدر که مسیح را پس از مرگ زنده گردانید، رسول شده است. <span class="verse-marker">۲</span>تمام برادرانی که با من هستند به کلیساهای غلاتیه سلام می‌رسانند. <span class="verse-marker">۳</span>از طرف خدا، پدر ما، و عیسی‌مسیح خداوند ما فیض و سلامتی بر شما باد. <span class="verse-marker">۴</span>همان عیسی که جان خود را برای گناهان ما داد تا مطابق ارادۀ پدر ما خدا، ما را از این زمانۀ شریر برهاند. <span class="verse-marker">۵</span>خدا را تا به ابد جلال باد. آمین. </p>
  <h3>یگانگی انجیل </h3>
  <p>
    <span class="verse-marker">۶</span>من از این تعجب می‌کنم که شما به این زودی از آن کسی که شما را به فیض مسیح دعوت کرده است روی‌گردان شده‌اید و اکنون از انجیل دیگری پیروی می‌کنید! <span class="verse-marker">۷</span>در صورتی که انجیل دیگری وجود ندارد، اما عده‌ای هستند که می‌خواهند شما را پریشان سازند و انجیل مسیح را تحریف نمایند. <span class="verse-marker">۸</span>حتی اگر ما یا فرشته‌ای از آسمان، انجیلی غیر از آنچه ما اعلام کردیم بیاورد، بر او لعنت باد! <span class="verse-marker">۹</span>چنانکه قبلاً گفته بودم باز هم تکرار می‌کنم: «هر کسی که انجیلی غیر از آنچه پذیرفتید بیاورد، بر او لعنت باد.» </p>
  <p>
    <span class="verse-marker">۱۰</span>آیا این سخن می‌رساند که من رضایت آدمیان را می‌خواهم؟ نخیر! من فقط رضایت خدا را می‌خواهم و آیا قصدم خوشنود ساختن مردم است؟ اگر تا کنون قصدم این می‌بود، خادم مسیح نمی‌بودم! </p>
  <h3>پولُس چگونه رسول مسیح شد؟ </h3>
  <p>
    <span class="verse-marker">۱۱</span>ای برادران، می‌خواهم بدانید انجیلی که من به شما دادم، ساخته و پرداخته دست انسان نیست. <span class="verse-marker">۱۲</span>من آن را از کسی نگرفتم و کسی هم آن را به من نیاموخت بلکه عیسی‌مسیح به وسیلۀ الهام آن را به من آشکار ساخت. </p>
  <p>
    <span class="verse-marker">۱۳</span>سرگذشت و اعمال سابق مرا در دین یهود شنیده‌اید که چگونه با بی‌رحمی به کلیسای خدا آزار می‌رسانیدم و در نابود ساختن آن می‌کوشیدم. <span class="verse-marker">۱۴</span>و در رعایت دیانت یهود از تمام یهودیانِ هم سن خود پیشی می‌گرفتم و خیلی بیشتر از آن‌ها در اجرای تعلیمات نیاکان خود متعصب بودم. <span class="verse-marker">۱۵</span>اما وقتی خدا که مرا پیش از تولد برگزیده و به وسیلۀ فیض خود مرا دعوت کرده بود، صلاح دانست <span class="verse-marker">۱۶</span>که پسر خود را در من ظاهر سازد تا بشارت او را به مردم غیر‌یهود برسانم، به عوض اینکه با کسی مشورت کنم <span class="verse-marker">۱۷</span>یا به اورشلیم نزد آنانی که قبل از من رسول بودند بروم، فوراً به عربستان رفتم و بعد به دمشق باز گشتم. </p>
  <p>
    <span class="verse-marker">۱۸</span>بعد از سه سال به اورشلیم برگشتم تا با پِترُس آشنا شوم و مدت پانزده روز نزد او ماندم. <span class="verse-marker">۱۹</span>هیچ رسول دیگری را جز یعقوب، برادر خداوند ندیدم. <span class="verse-marker">۲۰</span>آنچه به شما می‌نویسم عین حقیقت است و خدا شاهد است که دروغ نمی‌گویم. <span class="verse-marker">۲۱</span>بعداً به نواحی سوریه و قلیقیه رفتم <span class="verse-marker">۲۲</span>و کلیساهای مسیح در یهودیه مرا شخصاً نمی‌شناختند <span class="verse-marker">۲۳</span>فقط می‌شنیدند که: «آن کسی که به ما آزار می‌رسانید اکنون همان ایمانی را بشارت می‌دهد که زمانی می‌کوشید آن را از بین ببرد.» <span class="verse-marker">۲۴</span>و خدا را به خاطر من سپاس می‌گفتند. </p>
  <a id="c2"></a>
  <h2>فصل دوم </h2>
  <h3>پولُس و رسولان دیگر مسیح </h3>
  <p>
    <span class="verse-marker">۱</span>باز چهارده سال بعد با برنابا به اورشلیم برگشتم و تیطُس را نیز با خود بردم. <span class="verse-marker">۲</span>من رفتم، زیرا خدا به وسیلۀ الهام به من نشان داد که رفتن من ضروری است و آن مژده‌ای را که اکنون در میان ملل غیر‌یهود اعلام می‌کنم برای ایشان مطرح کردم. البته اول آن را محرمانه با اشخاص برجستۀ کلیسا در میان گذاشتم مبادا آنچه انجام داده بودم و یا انجام می‌دهم بیهوده باشد. <span class="verse-marker">۳</span>و با وجود اینکه تیطُس، همسفر من، یونانی بود، او را مجبور نکردند که سنت گردد، <span class="verse-marker">۴</span>اگر چه عده‌ای که وانمود می‌کردند برادران دینی ما هستند، می‌خواستند او را سنت کنند. اینها مخفیانه به میان ما راه یافتند تا مانند جاسوس‌ها اطلاعاتی دربارۀ آزادی ما در مسیح‌عیسی یابند و ما را دوباره به بندگی شریعت درآورند. <span class="verse-marker">۵</span>اما ما یک لحظه هم تسلیم ارادۀ آنها نشدیم تا پیوسته حقیقت انجیل برای شما محفوظ بماند. </p>
  <p>
    <span class="verse-marker">۶</span>و آنانی که ظاهراً اشخاص برجسته‌ای بودند، چیزی به پیام ما اضافه نکردند. (نام و نشان آن‌ها برای من اهمیتی ندارد. خدا تحت تأثیر مقام کسی قرار نمی‌گیرد!) <span class="verse-marker">۷</span>بلکه آن‌ها به این حقیقت پی بردند که خدا مرا وظیفۀ اعلام انجیل به غیر‌یهودیان را داده است. همانطوری که وظیفۀ اعلام انجیل به یهودیان را به پِترُس سپرده بود. <span class="verse-marker">۸</span>همان خدائی که به من قدرت داد تا رسول غیر‌یهودیان باشم، به پِترُس نیز قدرت بخشید تا رسول یهودیان باشد. <span class="verse-marker">۹</span>وقتی یعقوب و پِترُس و یوحنا که به ارکان کلیسا معروفند، آن فیضی را که خدا به من عطا فرموده بود تشخیص دادند، آن‌ها دست من و برنابا را به علامت موافقت فشردند و قبول کردند که ما در میان غیر‌یهودیان کار کنیم و آنها در میان یهودیان. <span class="verse-marker">۱۰</span>تنها پیشنهادی که داشتند این بود که در فکر فقرا باشیم، یعنی همان کاری که من می‌خواستم انجام بدهم. </p>
  <h3>سرزنش کردن پِترُس </h3>
  <p>
    <span class="verse-marker">۱۱</span>اما وقتی پِترُس به انطاکیه آمد، روبرو با او مخالفت کردم، زیرا کاملاً مقصر بود. <span class="verse-marker">۱۲</span>از آن رو که پیش از رسیدن عده‌ای از طرف یعقوب، او با غیر‌یهودیان غذا می‌خورد، اما با رسیدن آن‌ها خود را کنار کشید و دیگر نمی‌خواست با غیر‌یهودیان غذا بخورد مبادا اهل سنت را برنجاند <span class="verse-marker">۱۳</span>و دیگر مسیحیان یهودی‌نژاد از ریاکاری او پیروی کردند، به طوری که حتی برنابا نیز تحت تأثیر دورویی آن‌ها قرار گرفت. <span class="verse-marker">۱۴</span>اما وقتی دیدم رفتار آنها با حقیقت انجیل یکی نیست، در حضور همه به پِترُس خطاب کرده گفتم: «اگر تو با اینکه یهودی هستی، مانند غیر‌یهودیان زندگی می‌کنی و نه مانند یهودیان، چطور می‌توانی غیر‌یهودیان را مجبور سازی که مثل یهودیان زندگی کنند؟» </p>
  <p>
    <span class="verse-marker">۱۵</span>ما که یهودی مادرزاد هستیم و نه غیر‌یهودی گناهکار، <span class="verse-marker">۱۶</span>خوب می‌دانیم که هیچ کس با اجرای احکام شریعت در حضور خدا عادل شمرده نمی‌شود بلکه فقط بر اثر ایمان به عیسی‌مسیح عادل شمرده می‌شود. ما خود نیز به مسیح‌عیسی ایمان آوردیم تا به وسیلۀ ایمان و نه با اجرای شریعت عادل شمرده شویم. نه فقط ما بلکه هیچ بشری از راه انجام احکام شریعت نمی‌تواند عادل شمرده شود. </p>
  <h3>نجات یهودیان و غیر‌یهودیان </h3>
  <p>
    <span class="verse-marker">۱۷</span>پس اگر در بین تلاش خود برای رسیدن به عدالت که در مسیح یافت می‌شود، دریابیم که ما نیز مثل دیگران گناهکار هستیم، آیا باید مسیح را عامل گناه خود بدانیم؟ هرگز نه! <span class="verse-marker">۱۸</span>اما اگر آنچه را که خود خراب کرده‌ام بار دیگر بنا کنم، البته نشان می‌دهم که شخصی خطاکار هستم. <span class="verse-marker">۱۹</span>زیرا تا آنجا که به شریعت مربوط است، من مرده‌ام. زیرا به وسیلۀ شریعت کشته شدم تا برای خدا زیست نمایم. <span class="verse-marker">۲۰</span>من با مسیح مصلوب شده‌ام به طوری که دیگر آنکه زندگی می‌کند من نیستم، بلکه مسیح است که در من زندگی می‌کند و در خصوص این زندگی جسمانی‌ای که من اکنون دارم، فقط به وسیلۀ ایمان به پسر خدا که به من محبت داشت و جان خود را به خاطر من داد زندگی می‌کنم. <span class="verse-marker">۲۱</span>فیض خدا را باطل نمی‌کنم، زیرا اگر عدالت از راه شریعت حاصل می‌شد، مرگ مسیح بی‌فایده می‌بود. </p>
  <a id="c3"></a>
  <h2>فصل سوم </h2>
  <h3>شریعت یا ایمان؟ </h3>
  <p>
    <span class="verse-marker">۱</span>ای غلاتیان نادان، مرگ عیسی‌مسیح با چنان روشنی بیان شد که گویی او در برابر چشمان شما مصلوب شده است. پس چه کسی شما را افسون کرده است؟ <span class="verse-marker">۲</span>من از شما فقط یک سؤال دارم: آیا شما روح‌القدس را از راه انجام شریعت به دست آوردید یا از گوش دادن به انجیل و ایمان آوردن به آن؟ <span class="verse-marker">۳</span>چطور می‌توانید تا به این اندازه احمق باشید؟ شما که با قدرت روح‌القدس شروع کردید آیا اکنون می‌خواهید با قدرت جسمانی خود به کمال برسید؟ <span class="verse-marker">۴</span>آیا این همه تجربیات شما بی‌فایده بوده است؟ گمان نمی‌کنم. <span class="verse-marker">۵</span>آیا خدایی که روح‌القدس را به شما می‌بخشد و در میان شما معجزه‌ها می‌کند، این کارها را به خاطر اینکه احکام شریعت را بجا می‌آورید انجام می‌دهد؟ و یا به سبب آنکه انجیل را شنیده و به آن ایمان دارید؟ </p>
  <p>
    <span class="verse-marker">۶</span>برای ابراهیم درست همین‌طور شد. «او به خدا ایمان آورد و خدا آن ایمان را به عنوان عدالت به حسابش گذاشت» <span class="verse-marker">۷</span>پس باید بدانید که ایمانداران، فرزندان حقیقی ابراهیم هستند. <span class="verse-marker">۸</span>چون کلام خدا از پیش، زمانی را می‌دید که خدا غیر‌یهودیان را از راه ایمان عادل می‌شمارد، قبلاً به ابراهیم بشارت داده گفت: «به وسیلۀ تو تمام ملتها برکت خواهند یافت» <span class="verse-marker">۹</span>بنابراین ایمانداران در برکات ابراهیم ایماندار، شریک و سهیم هستند. </p>
  <p>
    <span class="verse-marker">۱۰</span>از طرف دیگر همۀ آنانی که به اطاعت از شریعت تکیه می‌کنند لعنت شدند، زیرا نوشته شده است: «هرکه همیشه تمام آنچه را که در شریعت نوشته شده است، بجا نیاورد ملعون است.» <span class="verse-marker">۱۱</span>اکنون کاملاً روشن است که هیچ کس در حضور خدا به وسیلۀ شریعت عادل شمرده نمی‌شود، زیرا «شخص عادل به وسیلۀ ایمان زندگی می‌کند.» <span class="verse-marker">۱۲</span>اما شریعت بستگی به ایمان ندارد، زیرا «عمل کنندۀ شریعت با اجرای شریعت زندگی خواهد کرد.» </p>
  <p>
    <span class="verse-marker">۱۳</span>وقتی مسیح به خاطر ما ملعون شد، ما را از لعنت شریعت آزاد کرد. زیرا نوشته شده است: «هرکه به دار آویخته شود، ملعون است.» <span class="verse-marker">۱۴</span>این همه واقع شد تا برکتی که خدا به ابراهیم وعده داده بود، به وسیلۀ عیسی‌مسیح به غیر‌یهودیان برسد تا ما روح‌القدس وعده شده را از راه ایمان به‌دست آوریم. </p>
  <h3>شریعت و وعده‌های خدا </h3>
  <p>
    <span class="verse-marker">۱۵</span>ای برادران، می‌خواهم از یک مَثَل روزمره استفاده کنم: هیچکس نمی‌تواند به پیمانی که تأیید شده است، چیزی بیفزاید یا آن را باطل سازد. <span class="verse-marker">۱۶</span>حال، وعده‌ها به ابراهیم و نسل او داده شد و نمی‌گوید: «نسلها» تا شامل بسیاری گردد، بلکه به یک فرزند یعنی به مسیح اشاره می‌کند. <span class="verse-marker">۱۷</span>مقصود من این است: شریعتی که چهار صد و سی سال بعد برقرار گردید، نمی‌تواند پیمانی را که خدا با ابراهیم بست فسخ نماید به طوری که وعدۀ خدا را باطل سازد، <span class="verse-marker">۱۸</span>زیرا اگر میراث بسته به شریعت باشد، دیگر آن به وعدۀ خدا بستگی ندارد، اما خدا بنابر وعدۀ خود آن را به ابراهیم عنایت فرمود. </p>
  <p>
    <span class="verse-marker">۱۹</span>پس مقصود از شریعت چیست؟ شریعت چیزی بود که بعدها برای شناخت گناه اضافه شد و قرار بود فقط تا زمان ظهور فرزند ابراهیم که وعده به او داده شده بود دوام داشته باشد. همین شریعت به وسیلۀ فرشتگان و با دست یک واسطه برقرار شد. <span class="verse-marker">۲۰</span>هر جا واسطه‌ای باشد، وجود طرفین حتمی است. اما وعده تنها یک طرف دارد، یعنی خدا. </p>
  <h3>مقصود از شریعت </h3>
  <p>
    <span class="verse-marker">۲۱</span>بنابراین آیا شریعت با وعده‌های خدا مخالفت دارد؟ هرگز! زیرا اگر شریعتی داده شده بود که قادر به بخشیدن زندگی بود، البته عدالت نیز به وسیلۀ شریعت میسر می‌شد. <span class="verse-marker">۲۲</span>اما کلام خدا همه را اسیر گناه دانسته است تا برکت وعده شده که از راه ایمان به عیسی‌مسیح به دست می‌آید به ایمانداران عطا شود. </p>
  <p>
    <span class="verse-marker">۲۳</span>اما پیش از رسیدن دورۀ ایمان همۀ ما محبوس و تحت تسلط شریعت بودیم و در انتظار آن ایمانی که باید ظاهر می‌شد به سر می‌بردیم. <span class="verse-marker">۲۴</span>به این ترتیب شریعت رهنمای ما بود که ما را به مسیح برساند تا به وسیلۀ ایمان عادل شمرده شویم، <span class="verse-marker">۲۵</span>اما چون اکنون دورۀ ایمان رسیده است دیگر تحت مراقبت رهنما نیستیم. </p>
  <p>
    <span class="verse-marker">۲۶</span>زیرا ایمان باعث شد که همۀ شما در پیوستگی با مسیح‌عیسی فرزندان خدا باشید. <span class="verse-marker">۲۷</span>شما که در پیوستگی با مسیح تعمید گرفتید، با مسیح پوشیده شده‌اید. <span class="verse-marker">۲۸</span>پس دیگر هیچ تفاوتی میان یهودی و غیر‌یهودی، برده و آزاد، مرد و زن وجود ندارد، زیرا همۀ شما در پیوستگی با مسیح‌عیسی یک هستید <span class="verse-marker">۲۹</span>و اگر متعلق به مسیح هستید، نسل ابراهیم و مطابق وعدۀ خدا وارث او هستید. </p>
  <a id="c4"></a>
  <h2>فصل چهارم </h2>
  <p>
    <span class="verse-marker">۱</span>مقصود من اینست: تا زمانی که وارث صغیر است، اگرچه مالک همۀ دارایی پدر خود باشد، با یک غلام فرقی ندارد. <span class="verse-marker">۲</span>او تا روزی که پدرش معین کرده است تحت مراقبت سرپرستان و قیم‌ها به سر خواهد برد. <span class="verse-marker">۳</span>ما نیز همین‌طور در دوران کودکی، غلامان عقاید طفلانۀ دنیوی بودیم، <span class="verse-marker">۴</span>اما وقتی زمان معین فرا رسید، خدا پسر خود را که از یک زن و در قید شریعت متولد شده بود، فرستاد <span class="verse-marker">۵</span>تا با خونبها، آزادی کسانی را که در قید شریعت بودند فراهم سازد و تا ما مقام فرزندی را به دست آوریم. </p>
  <p>
    <span class="verse-marker">۶</span>خدا برای اثبات این که شما فرزندان او هستید، روح پسر خود را به قلب‌های ما فرستاده است و این روح فریاد زده می‌گوید: «اَبا، ای پدر.» <span class="verse-marker">۷</span>پس تو دیگر برده نیستی، بلکه پسری و چون پسر هستی، خدا تو را وارث خود نیز ساخته است. </p>
  <h3>نگرانی پولُس برای غلاتیان </h3>
  <p>
    <span class="verse-marker">۸</span>در گذشته به علت اینکه خدای حقیقی را نشناخته بودید، خدایانی را که وجود حقیقی نداشتند، بندگی می‌کردید. <span class="verse-marker">۹</span>اما اکنون که خدا را می‌شناسید ـ بهتر بگویم خدا شما را می‌شناسد ـ چگونه می‌توانید به عقاید طفلانه و پست برگردید؟ چرا می‌خواهید دوباره بردگان آن عقاید شوید؟ <span class="verse-marker">۱۰</span>روزها، ماه‌ها، فصل‌ها و سال‌های مخصوصی را نگاه می‌دارید. <span class="verse-marker">۱۱</span>می ترسم تمام زحماتی را که تا کنون برای شما کشیده‌ام به هَدَر رفته باشد! </p>
  <p>
    <span class="verse-marker">۱۲</span>ای برادران، از شما تقاضا می‌کنم مِثل من بشوید، مگر من مِثل شما نشده‌ام؟ من نمی‌گویم که شما به من بدی کرده‌اید. <span class="verse-marker">۱۳</span>شما می‌دانید به علت ناخوشی جسمانی من بود که برای اولین بار در آنجا به شما بشارت دادم <span class="verse-marker">۱۴</span>و اگر چه ناخوشی من آزمایش سختی برای شما بود، مرا خوار نشمردید و از من رویگردان نشدید. برعکس، طوری از من پذیرایی کردید که گویی فرشتۀ خدا یا حتی مسیح‌عیسی بودم. <span class="verse-marker">۱۵</span>پس آن رضامندی‌ای که نسبت به من داشتید چه شد؟ من می‌توانم بدون شک بگویم که اگر ممکن می‌بود چشمان خود را کشیده به من می‌دادید. <span class="verse-marker">۱۶</span>آیا حالا با اظهار حقیقت، دشمن شما شده‌ام؟ </p>
  <p>
    <span class="verse-marker">۱۷</span>بدانید، آن اشخاصی که توجه زیادی به شما نشان می‌دهند، نیت شان خیر نیست! آن‌ها تنها چیزی که می‌خواهند این است که شما را از من جدا سازند تا سرانجام شما نیز توجه زیادی به آن‌ها نشان دهید. <span class="verse-marker">۱۸</span>جلب توجه کردن در صورتی که برای یک هدف عالی و همیشگی باشد چیز خوبی است، نه فقط هنگامی که من با شما هستم. <span class="verse-marker">۱۹</span>ای فرزندان من، بار دیگر درست مانند مادری در وقت زایمان، برای شما احساس درد می‌کنم تا شکل مسیح در شما پیدا شود. <span class="verse-marker">۲۰</span>ای کاش اکنون پیش شما می‌بودم تا با لحن دیگری با شما سخن می‌گفتم. فعلاً در مورد شما بسیار حیران هستم! </p>
  <h3>سارا و هاجر </h3>
  <p>
    <span class="verse-marker">۲۱</span>بگوئید ببینم، شما که علاقه دارید تحت فرمان شریعت باشید، مگر آنچه را که تورات می‌گوید، نمی‌شنوید؟ <span class="verse-marker">۲۲</span>زیرا در تورات نوشته شده است که ابراهیم دو پسر داشت، یکی از کنیز و دیگری از زن آزاد. <span class="verse-marker">۲۳</span>پسر کنیز به طور معمولی تولد یافت و پسر زن آزاد در نتیجۀ وعدۀ خدا متولد شد. <span class="verse-marker">۲۴</span>این داستان را برای تشبیه می‌توان این‌طور بیان کرد. این دو زن ـ دو پیمان هستند ـ یکی از کوه سینا ظاهر می‌شود و فرزندانی برای بردگی می‌آورد و اسمش هاجر است. <span class="verse-marker">۲۵</span>هاجر نمایندۀ کوه سینا در عربستان و برابر با اورشلیم کنونی است که خود و فرزندانش در بندگی گرفتارند. <span class="verse-marker">۲۶</span>اما، اورشلیم آسمانی آزاد و مادر همۀ ماست، <span class="verse-marker">۲۷</span>زیرا نوشته شده است: </p>
  <p class="verse1">«شادباش ای زنی که هرگز نزاییده‌ای </p>
  <p class="verse2">و ای تو که هرگز درد زایمان را نچشیده‌ای. </p>
  <p class="verse1">فریاد کن و از شادمانی به صدا درآی، </p>
  <p class="verse2">زیرا فرزندان زن بی‌کس از فرزندان زن شوهردار بیشترند.» </p>
  <p>
    <span class="verse-marker">۲۸</span>اکنون شما نیز ای برادران، بنابر وعدۀ خدا، مانند اسحاق فرزندان خدا هستید. <span class="verse-marker">۲۹</span>در آن زمان، فرزندی که به طور معمولی زائیده شده بود، فرزندی را که به قدرت روح خدا تولد یافت آزار می‌داد و امروز نیز همین‌طور است. <span class="verse-marker">۳۰</span>اما چه نوشته شده است؟ می‌فرماید: «کنیز و پسرش را بیرون کن، زیرا پسر کنیز به هیچ وجه هم ارث با پسر زن آزاد نخواهد بود.» <span class="verse-marker">۳۱</span>بنابراین ای برادران، ما فرزندان کنیز نیستیم بلکه اولاد زن آزاد می‌باشیم. </p>
  <a id="c5"></a>
  <h2>فصل پنجم </h2>
  <h3>آزادی خود را حفظ کنید </h3>
  <p>
    <span class="verse-marker">۱</span>بلی ما آزادیم، زیرا مسیح ما را رهایی بخشید. پس در این آزادی استوار باشید و نگذارید که بار دیگر یوغ بندگی به گردن شما گذاشته شود. </p>
  <p>
    <span class="verse-marker">۲</span>ببینید که من، پولُس با تأکید به شما می‌گویم، اگر سنت شوید دیگر مسیح برای شما هیچ فایده‌ای ندارد! <span class="verse-marker">۳</span>بار دیگر تأکید می‌کنم: اگر کسی سنت شود، مجبور است از تمام احکام شریعت اطاعت نماید! <span class="verse-marker">۴</span>و شما که می‌کوشید به وسیلۀ اجرای شریعت عادل شمرده شوید، بدانید که ارتباط خود را با مسیح قطع کرده و از فیض خدا دور افتاده‌اید. <span class="verse-marker">۵</span>ما به وسیلۀ روح‌القدس در انتظار انجام امید خود، یعنی عدالتی که از راه ایمان حاصل می‌شود به سر می‌بریم. <span class="verse-marker">۶</span>برای کسی که در مسیح است، داشتن و یا نداشتن ختنه چیز مهمی نیست. آنچه اهمیت دارد ایمان است که با محبت عمل می‌کند. </p>
  <p>
    <span class="verse-marker">۷</span>شما خوب پیش می‌رفتید! چه کسی شما را گمراه ساخت تا حقیقت را پیروی نکنید؟ <span class="verse-marker">۸</span>این نوع تحریک از جانب آن کسی که شما را دعوت کرده است نمی‌تواند باشد! <span class="verse-marker">۹</span>«فقط خمیرمایۀ کمی لازم است تا خمیر زیادی برسد.» <span class="verse-marker">۱۰</span>من در خداوند اطمینان دارم که شما عقیدۀ دیگری نخواهید داشت و آنکه مزاحم شماست هرکه باشد، به جزای اعمال خود خواهد رسید. </p>
  <p>
    <span class="verse-marker">۱۱</span>و اما من، ای برادران، اگر ـ به قول بعضی‌ها ـ هنوز لزوم سنت را اعلام می‌کنم، پس چرا باز هم جفا می‌بینم؟ اگر چنین کاری را می‌کردم دیگر کسی از پیام صلیب ناراحت نمی‌شد! <span class="verse-marker">۱۲</span>ای کاش آنانی که شما را با تعلیم سنت پریشان می‌سازند سنت خود را کاملتر کرده خویشتن را منقطع سازند. </p>
  <p>
    <span class="verse-marker">۱۳</span>ای برادران، شما به آزادی خواسته شده‌اید، ولی نگذارید که این آزادی به بی‌بند و باری برای بر آوردن هوسهای جسمانی شما تبدیل گردد، بلکه با محبت یکدیگر را خدمت کنید. <span class="verse-marker">۱۴</span>زیرا تمامی شریعت در یک حکم خلاصه می‌شود: «همسایه‌ات را مانند خودت دوست بدار.» <span class="verse-marker">۱۵</span>اما اگر با چنگ و دندان به جان هم بیفتید، حتماً یکدیگر را نابود خواهید ساخت. </p>
  <h3>ثمرات روح و اعمال طبیعت نفسانی </h3>
  <p>
    <span class="verse-marker">۱۶</span>مقصود من این است: اگر تحت فرمان روح‌القدس به سر برید، به هیچ وجه خواهش‌های نفس را ارضا نخواهید کرد. <span class="verse-marker">۱۷</span>زیرا تمایلات نفسانی خلاف روح‌القدس و آرزو‌های روح‌القدس بر خلاف طبیعت نفسانی است و این دو مخالف یکدیگرند. به طوری که شما نمی‌توانید آنچه را دل تان می‌خواهد انجام دهید. <span class="verse-marker">۱۸</span>اما اگر روح خدا شما را هدایت کند، شما در قید شریعت نیستید. </p>
  <p>
    <span class="verse-marker">۱۹</span>اعمال طبیعت نفسانی آشکارند: زنا، ناپاکی، هرزگی، <span class="verse-marker">۲۰</span>بُت‌پرستی، جادوگری، دشمنی، ستیزه‌جویی، رَشک، خشم، خودخواهی، اختلافات، دسته‌بندی، حسادت، مستی، عیاشی و امثال اینها. <span class="verse-marker">۲۱</span>اکنون مانند گذشته به شما می‌گویم: کسانی که این چنین اعمال را بجا آورند در پادشاهی خدا نصیبی نخواهند داشت. </p>
  <p>
    <span class="verse-marker">۲۲</span>اما ثمره‌ای که روح‌القدس به بار می‌آورد: محبت، خوشی، سلامتی، بردباری، مهربانی، خیرخواهی، وفاداری، <span class="verse-marker">۲۳</span>فروتنی و خویشتنداری است که هیچ قانونی که بر خلاف چنین کارها باشد، وجود ندارد <span class="verse-marker">۲۴</span>و آنانی که متعلق به مسیح‌عیسی هستند، طبیعت نفسانی را با هوس‌ها و خواهش‌های آن مصلوب کرده‌اند. <span class="verse-marker">۲۵</span>اگر روح خدا سرچشمۀ زندگی ماست، او هم باید رهبر زندگی ما باشد. <span class="verse-marker">۲۶</span>خودپسند نباشیم و یکدیگر را نرنجانیم و بر یکدیگر حسادت نورزیم. </p>
  <a id="c6"></a>
  <h2>فصل ششم </h2>
  <h3>حمل کردن بارهای یکدیگر </h3>
  <p>
    <span class="verse-marker">۱</span>ای برادران، اگر کسی در حین ارتکاب خطا دیده شود شما که روحانی هستید او را با اخلاص به راه راست آورید، اما خود را نگهدارید مبادا شما نیز دستخوش وسوسه شوید. <span class="verse-marker">۲</span>بارهای یکدیگر را حمل کنید و به این طریق حکم مسیح را بجا خواهید آورد. <span class="verse-marker">۳</span>اگر کسی خود را شخص بزرگی بداند در حالی که چیزی نیست، خود را فریب می‌دهد. <span class="verse-marker">۴</span>هرکس باید رفتار خود را بیازماید و اگر رفتارش پسندیده بود، می‌تواند به خود فخر کند و لزومی ندارد که خود را با دیگران مقایسه کند، <span class="verse-marker">۵</span>زیرا هرکس باید متحمل بار خود باشد. </p>
  <p>
    <span class="verse-marker">۶</span>هر که در کلام تعلیم یافته باشد، معلم را در تمام نعمات خویش شریک سازد. </p>
  <p>
    <span class="verse-marker">۷</span>فریب نخورید، هیچ کس نمی‌تواند خدا را فریب دهد، زیرا آنچه آدمی بکارد، همان را درو خواهد کرد. <span class="verse-marker">۸</span>مثلاً اگر کسی بذر در کشتزار نفس خویش بکارد، از آن خرمن مرگ را درو خواهد کرد و اگر در کشتزار روح خدا بکارد از روح زندگی ابدی را درو خواهد کرد. <span class="verse-marker">۹</span>از انجام نیکوکاری خسته نشویم زیرا اگر دست از کار نکشیم در وقت مناسب محصول خود را درو خواهیم کرد. <span class="verse-marker">۱۰</span>پس تا آنجا که فرصت داریم به همه نیکی کنیم، مخصوصاً به کسانی که در ایمان با ما اعضای یک خانواده هستند. </p>
  <h3>خاتمه </h3>
  <p>
    <span class="verse-marker">۱۱</span>ببینید من با دست خود با چه حروف درشتی برای شما می‌نویسم. <span class="verse-marker">۱۲</span>مقصود آنانی که شما را به سنت مجبور می‌کنند، این است که تظاهر کنند. مخصوصاً آن‌ها نمی‌خواهند به خاطر صلیب مسیح جفا ببینند. <span class="verse-marker">۱۳</span>حتی آنانی که سنت شده‌اند، شریعت را بجا نمی‌آورند! آن‌ها می‌خواهند که شما سنت شوید تا به اطاعت شما در یک عمل جسمانی فخر کنند. <span class="verse-marker">۱۴</span>و اما من، خدا نکند که به چیزی جز صلیب خداوند ما عیسی‌مسیح فخر کنم که به وسیلۀ آن، دنیا برای من مصلوب شد و من برای دنیا. <span class="verse-marker">۱۵</span>شدن یا نشدن سنت مهم نیست، بلکه فقط خلقت نو اهمیت دارد. <span class="verse-marker">۱۶</span>به همۀ آنانی که در زندگی خود از این قاعده پیروی می‌کنند، یعنی به اسرائیل حقیقی خدا، سلامتی و رحمت باد. </p>
  <p>
    <span class="verse-marker">۱۷</span>دیگر هیچ کس مزاحم من نشود، زیرا داغ‌هایی مسیح را بر بدن خود دارم. </p>
  <p>
    <span class="verse-marker">۱۸</span>ای برادران، فیض خداوند ما عیسی‌مسیح با روح شما باد، آمین. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>