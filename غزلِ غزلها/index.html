<!doctype html>

<html lang="fa">
<head>
  <meta charset="utf-8">

  <title>غزلِ غزلهای سلیمان</title>

  <link rel="stylesheet" href="/css/style.css">
  <script>var nc = 8;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
        <option value="c6">۶</option>
        
        <option value="c7">۷</option>
        
        <option value="c8">۸</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>غزلِ غزلها </h1>
  
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <p>
    <span class="verse-marker">۱</span>غزلهای زیبای سلیمان. </p>
  <h3>معشوقه </h3>
  <p>
    <span class="verse-marker">۲</span>مرا با لبانت ببوس، زیرا محبت تو گواراتر از شراب است. <span class="verse-marker">۳</span>عطر بدن تو خوشبو است. نام تو رایحۀ مطبوعی را به مشام می‌رساند و دوشیزگان مفتون تو می‌شوند. <span class="verse-marker">۴</span>بیا با هم از اینجا برویم. تو سلطان قلمرو دلم باش و مرا به عجله ببر تا با هم خوش باشیم، زیرا محبت تو خوشتر از شراب است و همگی از دل و جان شیفته و شیدای تو هستند. </p>
  <p>
    <span class="verse-marker">۵</span>ای دختران اورشلیم، من سیاه و مانند خیمه‌های قیدار و همچون پرده‌های زرین سلیمان زیبا و قشنگ هستم. <span class="verse-marker">۶</span>بخاطری که سیاه هستم این چنین به من نگاه نکنید، زیرا آفتاب مرا سوختانده است. برادرانم بر من خشمگین بودند و مرا به نگهبانی تاکستانها گماشته‌اند. ولی من وقت نداشتم که از تاکستان خود مراقبت کنم. </p>
  <p>
    <span class="verse-marker">۷</span>ای آنکه روح و روان من مفتون تو است، به من بگو که رمه‌ات را کجا می‌چرانی؟ هنگام ظهر گوسفندانت را کجا می‌خوابانی؟ چرا به جستجوی تو در بین گله‌های دوستانت بروم؟ </p>
  <h3>معشوق </h3>
  <p>
    <span class="verse-marker">۸</span>ای سرخیل خوبان جهان، اگر نمی‌دانی، رد گله را تعقیب کن و بزغاله‌هایت را در کنار خیمه‌های چوپانها بچران. <span class="verse-marker">۹</span>محبوب من، تو همچون مادیانهای عرادۀ فرعون زیبا و دل‌آرا هستی. <span class="verse-marker">۱۰</span>گیسوان تو رخساره‌هایت را می‌آرایند و مانند جواهر زینت گردنت هستند. <span class="verse-marker">۱۱</span>ما برایت زنجیرهای طلا با دکمه‌های نقره می‌سازیم. </p>
  <h3>معشوقه </h3>
  <p>
    <span class="verse-marker">۱۲</span>پادشاه من بر بستر خود آرمیده و از بوی عطر دلپذیر من سرمست شده است. <span class="verse-marker">۱۳</span>محبوب من در آغوشم بسان مُر، عطر خوشبو دارد. <span class="verse-marker">۱۴</span>معشوق من مانند گلهای وحشی است که در تاکستان عین‌جدی می‌شگفند. </p>
  <h3>معشوق </h3>
  <p>
    <span class="verse-marker">۱۵</span>ای محبوب من چقدر قشنگ هستی. تو بسان کبوتران زیبا و خوشنما هستی. </p>
  <h3>معشوقه </h3>
  <p>
    <span class="verse-marker">۱۶</span>ای دلربای من، تو واقعاً شیرین و مقبول هستی. چمن سبز بستر ما است <span class="verse-marker">۱۷</span>و درختان سرو و صنوبر سایبان ما‌اند. </p>
  <a id="c2"></a>
  <h2>فصل دوم </h2>
  <p>
    <span class="verse-marker">۱</span>من گل نرگس شارون و سوسن دره‌ها هستم. </p>
  <h3>معشوق </h3>
  <p>
    <span class="verse-marker">۲</span>معشوقۀ من در بین دوشیزگان مانند سوسنی است در میان خارها. </p>
  <h3>معشوقه </h3>
  <p>
    <span class="verse-marker">۳</span>محبوب من در میان مردان جوان همچون درخت سیبی است در بین درختان جنگل. خوش و سرمست در زیر سایه‌اش می‌نشینم و میوه‌اش در کامم شیرین و گوارا است. <span class="verse-marker">۴</span>او مرا به سالون ضیافت خود آورد و عَلَم محبت را بالای سرم برافراشت. <span class="verse-marker">۵</span>مرا با کشمش نیرو بخشید و روانم را با سیب تازه کرد، زیرا من بیمارِ عشق او هستم. <span class="verse-marker">۶</span>دست چپ او زیر سرم بود، با دست راست خود مرا در آغوش می‌کشید. <span class="verse-marker">۷</span>ای دختران اورشلیم، شما را به غزالها و آهوان صحرا قسم می‌دهم که محبت را تا خودش نخواهد بیدار نکنید و آسایش او را برهم نزنید! </p>
  <h3>معشوقه </h3>
  <p>
    <span class="verse-marker">۸</span>به صدای پای محبوب من گوش بدهید که با جست و خیز از فراز کوهها و تپه‌ها می‌آید! <span class="verse-marker">۹</span>محبوب من همچون غزال و آهو بچه‌ای است. او در پشت دیوار ایستاده است و از کلکین می‌نگرد. <span class="verse-marker">۱۰</span>محبوب من خطاب به من کرده می‌گوید. </p>
  <h3>معشوق </h3>
  <p>«ای معشوقۀ من، ای زیبای من، برخیز و بیا. <span class="verse-marker">۱۱</span>زیرا زمستان گذشته است و موسم باران بپایان رسیده و رفته است. <span class="verse-marker">۱۲</span>گلها از زمین سرزده‌اند و زمان نغمه‌سرائی رسیده است. آواز فاخته در کشتزار ما، گوشها را نوازش می‌دهد. <span class="verse-marker">۱۳</span>درختان انجیر میوه بار آورده، تاکها شگوفان شده‌اند و رایحۀ آن‌ها مشام را عطر‌آگین ساخته است. ای محبوبۀ من، ای زیبای من، برخیز و بیا!» <span class="verse-marker">۱۴</span>ای کبوتر من که در شگاف صخره‌ها و در پشت سنگها پنهان هستی، بگذار که روی قشنگت را ببینم و صدای شیرینت را بشنوم، زیرا صدای تو شیرین و روی تو قشنگ است. <span class="verse-marker">۱۵</span>روباها، روباهای کوچک را بگیرید که تاکستانها را خراب می‌کنند، زیرا تاکستانهای ما شگوفه کرده‌اند. </p>
  <h3>معشوقه </h3>
  <p>
    <span class="verse-marker">۱۶</span>محبوب من از آن من است و من از آن او. او گلۀ خود را در بین گلهای سوسن می‌چراند. <span class="verse-marker">۱۷</span>ای محبوب من، پیش از آنکه نسیم سحرگاهی بوزد و سایه‌ها بگریزند، پیش من بیا. مثل غزال و آهو‌بچه بر کوههای صعب‌العبور بسوی من بخرام. </p>
  <a id="c3"></a>
  <h2>فصل سوم </h2>
  <p>
    <span class="verse-marker">۱</span>شب هنگام در بستر خود غنودم و او را که محبوبِ جانم است در عالم خواب جستجو کردم، اما در یافتنش موفق نشدم. بدنبال او گشتم، ولی او را نیافتم. <span class="verse-marker">۲</span>برخاستم و در کوچه‌ها و میدانهای شهر بسراغش رفتم، بازهم نتوانستم محبوب جانم را پیدا کنم. <span class="verse-marker">۳</span>پاسبانان شهر مرا دیدند و من از آن‌ها پرسیدم: «آیا آن کسی را که محبوب جانم است دیده‌اید؟» <span class="verse-marker">۴</span>هنوز از آن‌ها چندان دور نشده بودم که محبوبِ جانم را یافتم. او را محکم گرفتم و نگذاشتم که برود. سپس او را به خانۀ مادرم و در اطاقی که مرا بدنیا آورده بود، بردم. <span class="verse-marker">۵</span>ای دختران اورشلیم، شما را به غزالها و آهوان صحرا قسم می‌دهم که محبت را تا خودش نخواهد بیدار نکنید و آسایش او را برهم نزنید! </p>
  <h3>معشوقه </h3>
  <p>
    <span class="verse-marker">۶</span>این چیست که مانند ستون دود از بیابان بر‌می‌خیزد و فضا را با بوی مُر و عطرهای تاجران معطر ساخته است؟ <span class="verse-marker">۷</span>ببینید، این تخت روان سلیمان است که با شصت نفر از نیرومندترین مردان اسرائیل می‌آید. <span class="verse-marker">۸</span>همۀ آن‌ها جنگ‌آوران آزموده و با شمشیر مسلح هستند. هر یک شمشیری به کمر بسته است تا در برابر حملۀ شبانه آماده باشد. <span class="verse-marker">۹</span>سلیمان پادشاه برای خود یک تخت روان از چوب لبنان ساخته است. <span class="verse-marker">۱۰</span>ستونهایش از نقره و سقفش از طلا است. چوکی‌اش با پارچۀ ارغوانی که دختران اورشلیم آنرا با عشق و محبت بافته‌اند، پوش شده است. <span class="verse-marker">۱۱</span>ای دختران اورشلیم، بیرون بیائید و سلیمان پادشاه را ببینید. او را با تاجی که مادرش در روز خوشِ عروسی‌اش بر سر او نهاد، تماشا کنید. </p>
  <a id="c4"></a>
  <h2>فصل چهارم </h2>
  <h3>معشوق </h3>
  <p>
    <span class="verse-marker">۱</span>ای عشق من، تو چقدر زیبائی! چشمان تو در پس روبند به قشنگی کبوتران‌اند. موهای افشان تو همچون گلۀ بزها است که از کوه جِلعاد پائین می‌شوند. <span class="verse-marker">۲</span>رشتۀ دندانهای ظریف تو به سفیدی گوسفندانی هستند که تازه پشم شان چیده و شسته شده باشد. همگی جفت‌جفت و مرتب هستند. <span class="verse-marker">۳</span>لبهای نازک تو بسان رشتۀ قرمز و دهانت زیبا است. رخساره‌هایت در پشت روبند مثل دو نیمۀ انار‌اند. <span class="verse-marker">۴</span>گردنت همچون برج داود صاف و گِرد است و گلوبندش مانند هزار سپر جنگ‌آورانی است به دَور برج. <span class="verse-marker">۵</span>دو پستان تو مثل دو آهو بچه‌ای هستند که در میان گلهای سوسن می‌چرند. <span class="verse-marker">۶</span>پیش از آنکه نسیم سحرگاهی بوزد و هوا روشن شود، من به کوه مُر و تپۀ کُندُر می‌روم. <span class="verse-marker">۷</span>ای عشق من، تو چه زیبائی! در جمال کامل هستی و عیبی نداری. </p>
  <p>
    <span class="verse-marker">۸</span>ای عروس من، با من از لبنان بیا. از فراز کوه لبنان و امانه و از قلۀ کوههای سنیر و حِرمون، جائی که بیشۀ شیر و پلنگ است، پائین بیا. <span class="verse-marker">۹</span>ای محبوبۀ من و ای عروس من، با یک نگاه دلم را ربودی و با حلقۀ گلوبندت مرا به دام انداختی. <span class="verse-marker">۱۰</span>ای عزیز من و ای عروس من، چه شیرین است عشق تو! محبت تو گواراتر از شراب و بوی عطر تو بهتر از رایحۀ همه عطرها است. <span class="verse-marker">۱۱</span>ای عروس من، از لبانت عسل می‌چکد و در زیر زبانت عسل و شیر نهفته است. بوی جامه‌ات بسان عطر دلاویز درختان لبنان است. <span class="verse-marker">۱۲</span>ای محبوبۀ من و ای عروس من، تو مثل باغ دربسته و مانند چشمۀ دست‌نیافتنی هستی. <span class="verse-marker">۱۳-۱۴</span>تو مثل باغ پُر ثمرِ انار هستی که میوه‌های خوش‌طعم به بار می‌آورد. در تو سنبل و ریحان، زعفران و نیشکر، دارچینی و بوته‌های خوشبو، مثل مُر و عود می‌رویند. <span class="verse-marker">۱۵</span>تو مانند چشمۀ آب حیات هستی که از کوههای لبنان جاری است و نهالان را سیراب می‌سازد. </p>
  <h3>معشوقه </h3>
  <p>
    <span class="verse-marker">۱۶</span>ای نسیم شمال و ای باد جنوب برخیزید! بر باغ من بوزید تا رایحۀ من فضا را معطر سازد. بگذارید محبوب من به باغ خود بیاید و از میوه‌های خوش‌طعم آن بخورد. </p>
  <a id="c5"></a>
  <h2>فصل پنجم </h2>
  <h3>معشوق </h3>
  <p>
    <span class="verse-marker">۱</span>ای محبوب من و ای عروس من، من به باغ خود آمده‌ام. مُر و عطرهایم را می‌چینم. عسل خود را می‌خورم و شراب و شیر خود را می‌نوشم. </p>
  <h3>دختران اورشلیم </h3>
  <p>ای دلدادگان بخورید و بنوشید و از محبت سرمست شوید. </p>
  <h3>معشوقه </h3>
  <p>
    <span class="verse-marker">۲</span>من خواب هستم، اما دلم بیدار است. صدای محبوبم را می‌شنوم که دروازه را می‌کوبد و می‌گوید: «دروازه را باز کن ای محبوب من، ای عشق من، ای کبوتر من و ای آنکه در جمال و زیبائی کامل هستی، زیرا سرم از شبنم سحرگاهی و حلقه‌های مویم از نم‌نم بارانِ شب، تر است.» </p>
  <p>
    <span class="verse-marker">۳</span>لباسم را از تن بیرون کردم، چگونه می‌توانم آن را دوباره بپوشم؟ پاهایم را شستم، چطور می‌توانم آن‌ها را دوباره کثیف نمایم؟ </p>
  <p>
    <span class="verse-marker">۴</span>محبوبم دست خود را از سوراخ دروازه داخل کرد تا آن را باز کند. تمام بدنم به لرزه آمد. <span class="verse-marker">۵</span>برخاستم تا دروازه را برایش باز کنم و چون دست به قفل بردم انگشتانم به مُر آغشته شد. <span class="verse-marker">۶</span>اما وقتی دروازه را گشودم، محبوبم رفته بود. چقدر دلم می‌خواست که صدایش را بشنوم. به جستجویش رفتم، اما او را نیافتم. صدایش کردم، ولی جوابم نداد. </p>
  <p>
    <span class="verse-marker">۷</span>پاسبانان شب مرا یافتند، مرا زدند و زخمی‌ام کردند. پهره‌دارانی که بر حصارها بودند، قبای مرا ربودند. <span class="verse-marker">۸</span>ای دختران اورشلیم، شما را قسم می‌دهم که اگر محبوب مرا یافتید، به او بگوئید که من بیمار عشق او هستم. </p>
  <h3>دختران اورشلیم </h3>
  <p>
    <span class="verse-marker">۹</span>ای زیباترین خوبرویان، محبوب تو بر مردان دیگر چه برتری دارد و فضیلت او بر سایر محبوبان چیست که ما را اینچنین قسم می‌دهی؟ </p>
  <h3>معشوقه </h3>
  <p>
    <span class="verse-marker">۱۰</span>محبوب من زیبا و نیرومند است و در بین ده هزار جوان ممتاز می‌باشد. <span class="verse-marker">۱۱</span>سر او موهای مجعد و مشکینی به رنگ زاغ دارد و ارزش آن بیشتر از طلای ناب است. <span class="verse-marker">۱۲</span>چشمانش به زیبائی کبوترانی‌اند که در کنار چشمۀ آب نشسته و گوئی خود را در شیر شسته‌اند. <span class="verse-marker">۱۳</span>رخساره‌هایش مانند باغچه‌ای است پُر از گلهای خوشبو و معطر. لبهایش بسان سوسنهای است که از آن‌ها عطر مُر می‌چکد. <span class="verse-marker">۱۴</span>بازوانش مثل میلۀ طلا و با جواهر آرایش یافته‌اند. پیکرش همچون عاج شفاف و با یاقوت زرد آراسته شده است. <span class="verse-marker">۱۵</span>ساقهایش مانند ستونهای مرمر‌اند که بر پایه‌هائی از طلای ناب قرار داشته باشند. چهره‌اش بسان سروهای آزاد لبنان بی‌نظیر است. <span class="verse-marker">۱۶</span>کلام او شیرین و همه چیزش زیبا و دلکش است. ای دختران اورشلیم، یار و دلدار من اینهمه اوصاف را دارد. </p>
  <a id="c6"></a>
  <h2>فصل ششم </h2>
  <h3>دختران اورشلیم </h3>
  <p>
    <span class="verse-marker">۱</span>ای زیباترین زن، محبوبت کجا رفته است؟ جایش را به ما بگو تا برویم و پیدایش کنیم. </p>
  <h3>معشوقه </h3>
  <p>
    <span class="verse-marker">۲</span>محبوب من به باغ خود رفته است تا گلۀ خود را در کُرد گلهای خوشبو بچراند و سوسنها را بچیند. <span class="verse-marker">۳</span>من به محبوبم تعلق دارم و او از آن من است. او گلۀ خود را در میان گلهای سوسن می‌چراند. </p>
  <h3>معشوق </h3>
  <p>
    <span class="verse-marker">۴</span>ای عشق من، تو مانند تِرزه زیبا و مانند اورشلیم قشنگ هستی. تو همچون لشکر آماده برای جنگ، با هیبت هستی. <span class="verse-marker">۵</span>بسوی من نگاه مکن، زیرا چشمانت مرا جادو کرده‌اند. موهای افشانت مانند گلۀ بزهائی‌اند که از کوه جِلعاد پائین می‌شود. <span class="verse-marker">۶</span>دندانهای تو به سفیدی گوسفندانی‌اند که تازه شسته شده باشند و همگی جفت‌جفت و مرتب هستند. <span class="verse-marker">۷</span>رخساره‌های تو در پشت روبند مانند دو نیمۀ انار‌اند. <span class="verse-marker">۸-۹</span>در بین شصت ملکه و هشتاد کنیز و دختران بیشمار، کسی مثل کبوتر من بی‌عیب و کامل پیدا نمی‌شود. او دختر دلبند و یگانۀ مادر خود است. دختران جوان وقتی او را می‌بینند، از او توصیف می‌کنند و ملکه‌ها و کنیزان او را می‌ستایند <span class="verse-marker">۱۰</span>و می‌پرسند: «این کیست که مثل سپیدۀ صبح تابان است، مانند مهتاب قشنگ و همچون آفتاب درخشان و بسان ستارگان پُر شکوه است.» </p>
  <p>
    <span class="verse-marker">۱۱</span>من در میان درختان بادام رفتم تا سرسبزی وادی را تماشا کنم و ببینم که آیا تاکهای انگور شگوفان شده و درختان انار گل کرده‌اند؟ <span class="verse-marker">۱۲</span>بی آنکه خودم بدانم، بسرعتِ عرادۀ عمیناداب به آنجا رسیدم. </p>
  <h3>دختران اورشلیم </h3>
  <p>
    <span class="verse-marker">۱۳</span>برگرد، ای شولمی برگرد، برگرد تا ترا تماشا کنیم. </p>
  <h3>معشوقه </h3>
  <p>چرا می‌خواهید مرا تماشا کنید؟ من بین دو قطار تماشاچیان می‌رقصم. </p>
  <a id="c7"></a>
  <h2>فصل هفتم </h2>
  <h3>معشوق </h3>
  <p>
    <span class="verse-marker">۱</span>ای شاهدخت من، پاهایت در کفشها چه زیب دارند. ساقهای خوشتراش تو مثل جواهراتی‌اند که با دست هنرمند ماهری تراشیده شده باشند. <span class="verse-marker">۲</span>ناف تو مانند جام گِردی است که همیشه پُر از شراب گوارا باشد. مثل خوشۀ گندم میان سوسنها. <span class="verse-marker">۳</span>پستانهایت همچون دو آهو‌بچۀ دوگانگی هستند. <span class="verse-marker">۴</span>گردنت برجی از عاج است و چشمانت بسان حوض شهر حِشبون کنار دروازۀ بیت‌ربیم. بینی‌ات به قشنگی برج لبنان است که بر سر راه دمشق قرار دارد. <span class="verse-marker">۵</span>سرت مثل کوه کَرمَل برافراشته و زلفانت همچون ارغوان معطر‌اند. پادشاهان اسیر حلقه‌های گیسویت می‌باشند. </p>
  <p>
    <span class="verse-marker">۶</span>ای محبوبۀ من، تو چقدر زیبا و دلکش و چه شیرین و قشنگ هستی. <span class="verse-marker">۷</span>قامتی رسا بسان نهال خرما و پستان‌هائی همچون خوشه‌های خرما داری. <span class="verse-marker">۸</span>گفتم: «از این درخت خرما بالا می‌روم و میوه‌هایش را می‌چینم.» پستانهایت مانند خوشه‌های انگور‌اند و بوی نَفَس تو مثل بوی گوارای سیب است. <span class="verse-marker">۹</span>بوسه‌هایت همچون بهترین شرابها است که از لب و دندان تو جاری می‌شوند و خفتگان را به زبان می‌آورد. </p>
  <h3>معشوقه </h3>
  <p>
    <span class="verse-marker">۱۰</span>من به محبوبم تعلق دارم و او مشتاق من است. <span class="verse-marker">۱۱</span>بیا ای محبوب من تا به دشت و صحرا برویم و شب را در دهکده‌ای بسر بریم <span class="verse-marker">۱۲</span>و صبح وقت برخیزیم و سری به تاکستانها بزنیم تا ببینیم که آیا تاکهای انگور گل کرده و گلهای شان شگفته‌اند؟ ببینیم که آیا درختان انار شگوفان شده‌اند؟ در آنجا محبت خود را به تو تقدیم می‌کنم. <span class="verse-marker">۱۳</span>مِهر‌گیاهها عطر خود را می‌افشانند و نزدیک دروازه‌های ما انواع میوه‌های گوارا وجود دارند. من همه چیزهای لذیذِ تازه و کهنه را برای تو ای محبوب من، جمع کرده‌ام. </p>
  <a id="c8"></a>
  <h2>فصل هشتم </h2>
  <p>
    <span class="verse-marker">۱</span>ای کاش تو برادر من می‌بودی که مادرم او را شیر می‌داد، که وقتی ترا در بیرون می‌دیدم، بی‌پروا می‌بوسیدمت. <span class="verse-marker">۲</span>بعد ترا بخانۀ مادرم و به اطاقی که مرا بدنیا آورده بود، می‌بردم. آنگاه شراب اعلی و شربت انار خود را به تو می‌دادم تا بنوشی. <span class="verse-marker">۳</span>آه، چقدر آرزو دارم که دست چپش زیر سرم می‌بود و با دست راست خود مرا در بر می‌گرفت. <span class="verse-marker">۴</span>ای دختران اورشلیم، شما را قسم می‌دهم که محبت را تا خودش نخواهد بیدار نکنید و آسایش او را برهم نزنید! </p>
  <h3>دختران اورشلیم </h3>
  <p>
    <span class="verse-marker">۵</span>این کیست که بر محبوب خود تکیه داده و از صحرا می‌آید؟ </p>
  <h3>معشوق </h3>
  <p>در زیر آن درخت سیب، جائی که مادرت ترا بدنیا آورد، بیدارت کردم. </p>
  <h3>معشوقه </h3>
  <p>
    <span class="verse-marker">۶</span>عشق مرا مثل خاتَم در دلت مُهر کن و همچون بازوبند طلا بر بازویت ببند، زیرا عشق مانند مرگ نیرومند و مثل گور مهیب است و شعله‌هایش بسان شعله‌های پُرقدرت آتش با بیرحمی می‌سوزاند. <span class="verse-marker">۷</span>آبها نمی‌توانند آتش محبت را خاموش سازند. حتی سیلابها قادر نیستند که آن را فرو نشانند. هرگاه کسی بخواهد که عشق را با دارائی و ثروت خود به‌دست آورد، آن را خوار و حقیر می‌شمارد. </p>
  <h3>برادران دختر </h3>
  <p>
    <span class="verse-marker">۸</span>ما خواهر کوچکی داریم که پستانهایش هنوز نمو نکرده‌اند. اگر کسی به خواستگاری او بیاید، چه بگوئیم؟ <span class="verse-marker">۹</span>اگر او دیوار می‌بود، بالایش یک برج نقره بنا می‌کردیم. اگر دروازه می‌بود، با تخته‌هائی از سرو او را می‌پوشاندیم. </p>
  <h3>معشوقه </h3>
  <p>
    <span class="verse-marker">۱۰</span>من دیوارم و پستانهایم برجهای آن. محبوب من می‌داند که وقتی با او باشم، خوشنودی و آرامش می‌یابم. </p>
  <h3>معشوق </h3>
  <p>
    <span class="verse-marker">۱۱</span>سلیمان در بعل‌هامون تاکستانی داشت و آن را به دهقانان اجاره داد و هر یک از آن‌ها مکلف بود که در بدل میوۀ باغ یک هزار سکۀ نقره به او بدهد. <span class="verse-marker">۱۲</span>سلیمان هزار سکه دارد و دهقانان هم دارای دو صد سکه هستند. من از خود تاکستان دارم و لازم نیست که هزار سکۀ نقره برای اجاره بدهم. </p>
  <p>
    <span class="verse-marker">۱۳</span>ای محبوبۀ من، بگذار که صدایت را از باغ بشنوم و دوستانم هم منتظر شنیدن صدایت می‌باشند. </p>
  <h3>معشوقه </h3>
  <p>
    <span class="verse-marker">۱۴</span>محبوب من، عجله کن و مانند غزال و آهو‌بچه بر کوههای عطرآگین، بسوی من بیا! </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>