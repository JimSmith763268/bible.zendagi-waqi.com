<!doctype html>

<html lang="fa">
<head>
  <meta charset="utf-8">

  <title>مکاشفه یوحنای رسول</title>

  <link rel="stylesheet" href="/css/style.css">
  <script>var nc = 22;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
        <option value="c6">۶</option>
        
        <option value="c7">۷</option>
        
        <option value="c8">۸</option>
        
        <option value="c9">۹</option>
        
        <option value="c10">۱۰</option>
        
        <option value="c11">۱۱</option>
        
        <option value="c12">۱۲</option>
        
        <option value="c13">۱۳</option>
        
        <option value="c14">۱۴</option>
        
        <option value="c15">۱۵</option>
        
        <option value="c16">۱۶</option>
        
        <option value="c17">۱۷</option>
        
        <option value="c18">۱۸</option>
        
        <option value="c19">۱۹</option>
        
        <option value="c20">۲۰</option>
        
        <option value="c21">۲۱</option>
        
        <option value="c22">۲۲</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>مکاشفه </h1>
  
  
  
  
  
  
  
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <p>
    <span class="verse-marker">۱</span>این مکاشفه‌ای است که خدا به عیسی‌مسیح داده است تا آنچه که باید به زودی رخ دهد، به بندگانش نشان دهد. او فرشتۀ خود را به نزد بندۀ خویش یوحنا فرستاد، <span class="verse-marker">۲</span>تا این چیزها را به او نشان دهد. یوحنا با بیان آنچه شنیده و دیده است به حقانیت کلام خدا و شهادت عیسی‌مسیح گواهی می‌دهد. <span class="verse-marker">۳</span>خوشا به حال کسی که این را می‌خواند و کسانی که به کلمات این پیشگویی گوش می‌دهند و مطابق آنچه در آن نوشته شده است، عمل می‌کنند. زیرا وقت نزدیک است. </p>
  <h3>درود به کلیساهای هفت‌گانه </h3>
  <p>
    <span class="verse-marker">۴</span>از طرف یوحنا به هفت کلیسا که در ایالت آسیا هستند: </p>
  <p>فیض و سلامتی از جانب او که هست و بود و می‌آید بر شما باد، و از جانب هفت روح که در پیشگاه تخت پادشاهی او هستند. <span class="verse-marker">۵</span>و از جانب عیسی‌مسیح، آن شاهد امین، آن نخست‌زاده از مردگان و فرماندۀ پادشاهان زمین به شما فیض و سلامتی باد. او ما را دوست دارد و با خون خود ما را از گناهان ما آزاد گردانید. <span class="verse-marker">۶</span>و ما را به سلطنت رسانید تا به عنوان کاهنان، خدا یعنی پدر او را خدمت کنیم. به او تا به ابد جلال و قدرت باد، آمین. </p>
  <p>
    <span class="verse-marker">۷</span>ببین او با ابر‌ها می‌آید! همه و از جمله آن کسانی که به او نیزه زدند، او را خواهند دید و همۀ اقوام دنیا به خاطر او سوگواری خواهند کرد. بلی، چنین خواهد شد! آمین. <span class="verse-marker">۸</span>خداوند، خدا می‌گوید: «من الف و یا هستم، خداوند قادر مطلق که بود و هست و آمدنی است.» </p>
  <h3>ظهور مسیح </h3>
  <p>
    <span class="verse-marker">۹</span>من یوحنا، برادر شما، که در پیوستگی با عیسی در رنج و در پادشاهی و در بردباری شریک شما هستم، به خاطر موعظۀ کلام خدا و شهادت به عیسی، در جزیره‌ای به نام پتموس مقیم بودم. <span class="verse-marker">۱۰</span>آن روز، روز خداوند بود و روح‌القدس مرا فراگرفت، در آن حال، از پشت سر خود صدای بلندی مثل صدای شیپور شنیدم <span class="verse-marker">۱۱</span>که به من گفت: «آنچه را که می‌بینی در کتابی بنویس و به این هفت کلیسا، یعنی کلیساهای: اِفِسُس، اِسمیرنا، پِرگاموم، طیاتیرا، ساردِس، فیلادِلفیا، و لائودیکیه بفرست.» </p>
  <p>
    <span class="verse-marker">۱۲</span>برگشتم تا ببینم کیست که با من سخن می‌گوید؛ و وقتی برگشتم، هفت چراغپایۀ زرین دیدم. <span class="verse-marker">۱۳</span>در میان چراغپایه‌ها کسی شبیه «پسر انسان» را دیدم که ردای درازی بر تن داشت و شالی زرین به دور سینه‌اش بود. <span class="verse-marker">۱۴</span>موهای او مثل پشم یا برف سفید بود و چشمانش مثل آتش می‌درخشید <span class="verse-marker">۱۵</span>پاهایش مثل برنجی که در کوره گداخته و سپس شفاف شده باشد، درخشان بود و صدایش مانند صدای آبشار. <span class="verse-marker">۱۶</span>او در دست راست خود هفت ستاره داشت و از دهانش شمشیری تیز و دو دَم بیرون می‌آمد و چهره‌اش مانند آفتاب نیمروز می‌درخشید. </p>
  <p>
    <span class="verse-marker">۱۷</span>وقتی او را دیدم مثل مُرده پیش پای او افتادم، اما او دست راست خود را بر من گذاشت و گفت: «نترس، من اول و آخر هستم. <span class="verse-marker">۱۸</span>من زنده بودم و مُردم و اکنون تا به ابد زنده هستم و کلیدهای مرگ و عالم مردگان را در دست دارم. <span class="verse-marker">۱۹</span>آنچه را می‌بینی بنویس، آنچه که اکنون هست و بعد از این واقع می‌شود. <span class="verse-marker">۲۰</span>مفهوم و مقصود آن هفت ستاره‌ای که در دست راست من دیدی و آن هفت چراغپایۀ زرین این است. آن هفت ستاره، فرشتگان هفت کلیسا و آن هفت چراغپایه، هفت کلیسا می‌باشند. </p>
  <a id="c2"></a>
  <h2>فصل دوم </h2>
  <h3>پیام به کلیسای اِفِسُس </h3>
  <p>
    <span class="verse-marker">۱</span>به فرشته کلیسای اِفِسُس بنویس: </p>
  <p>«این است سخنان آن کسی که هفت ستاره را به دست راست خود دارد و در میان هفت چراغپایۀ زرین گردش می‌کند. <span class="verse-marker">۲</span>من اعمال، رنج‌ها، و بردباری تو را می‌دانم. می‌دانم که نمی‌توانی شریران را تحمل کنی. تو آنانی را که ادعا می‌کنند، رسول هستند ولی نیستند امتحان کرده‌ای و دریافته‌ای که دروغگو هستند. <span class="verse-marker">۳</span>تو بردبار هستی، به خاطر من در مقابل شرارت ایستادگی کرده‌ای و از پا در نیامده‌ای. <span class="verse-marker">۴</span>اما این شکایت را از تو دارم: محبتِ اول خود را از دست داده‌ای. <span class="verse-marker">۵</span>به یاد داشته باش که از چه مقام بلندی سقوط کرده‌ای، توبه کن و مثل گذشته عمل نما و اگر توبه نکنی، نزد تو می‌آیم و چراغپایه‌ات را از جایش بر‌می‌دارم. <span class="verse-marker">۶</span>البته باید بگویم: تو این خوبی را هم داری، که مثل من از اعمال نقولاویان نفرت داری. </p>
  <p>
    <span class="verse-marker">۷</span>ای کسانی که گوش دارید، به آنچه که روح به کلیساها می‌گوید، گوش دهید! به کسی که پیروز شود اجازه می‌دهم از درخت زندگانی که در باغ خدا می‌روید، بخورد.» </p>
  <h3>پیام به کلیسای اِسمیرنا </h3>
  <p>
    <span class="verse-marker">۸</span>به فرشتۀ کلیسای اِسمیرنا بنویس: </p>
  <p>«این است سخنان آن اول و آخر، آن کس که مُرد و زنده شد: <span class="verse-marker">۹</span>من از عذاب و فقر تو آگاه هستم ولی با وجود این توانگر هستی! می‌دانم آن کسانی که ادعا می‌کنند یهودی هستند ولی نیستند، چطور به تو تهمت می‌زنند. آنها جماعت شیطانند! <span class="verse-marker">۱۰</span>از رنجی که به شما روی می‌آورد، نترسید. البته ابلیس بعضی از شما را به زندان خواهد افگند تا شما را بیازماید و به مدت ده روز رنج خواهید کشید ولی تا دَم مرگ وفادار بمانید و من به شما تاج زندگی را خواهم بخشید. </p>
  <p>
    <span class="verse-marker">۱۱</span>ای کسانی که گوش دارید، به آنچه که روح به کلیساها می‌گوید گوش دهید. کسی که پیروز شود، عذاب مرگ دوم را نخواهد چشید.» </p>
  <h3>پیام به کلیسای پِرگاموم </h3>
  <p>
    <span class="verse-marker">۱۲</span>به فرشته کلیسای پِرگاموم بنویس: </p>
  <p>«این است سخنان آن کسی که صاحب آن شمشیر تیز دو دَم است. <span class="verse-marker">۱۳</span>می‌دانم تو در کجا به سر می‌بری، تخت شیطان در آنجا قرار دارد و می‌دانم ایمانی که به من داری کم نشده است. تو حتی در آن زمان که آنتیپاس، شاهدِ امینِ من در شهر تو یعنی در خانۀ شیطان شهید شد، ایمانت را از دست ندادی. <span class="verse-marker">۱۴</span>اما از تو چند شکایت دارم: در پِرگاموم عده‌ای با تو هستند که به تعالیم بِلعام چسپیده‌اند. بِلعام به بالاق تعلیم داد که چگونه قوم اسرائیل را از راه راست گمراه سازد و آنها را تشویق کرد خوراکی را بخورند که به بُتها تقدیم شده بود و مرتکب زنا بشوند. <span class="verse-marker">۱۵</span>و همچنین عده‌ای هستند که از تعلیم نقولاویان پیروی می‌کنند. <span class="verse-marker">۱۶</span>پس توبه کن، اگر توبه نکنی به زودی نزد تو خواهم آمد و با شمشیری که از دهانم بیرون می‌آید، با آنها جنگ خواهم کرد. </p>
  <p>
    <span class="verse-marker">۱۷</span>ای کسانی که گوش دارید، آنچه را که روح به کلیساها می‌گوید بشنوید! به کسی که پیروز شود، به او از نان مَنّای مخفی خواهم داد. به او سنگ سفیدی نیز می‌دهم و بر آن سنگ، نام تازه‌ای نوشته خواهد بود که هیچ کس معنی آن را نخواهد فهمید، مگر آن کسی که آن را می‌گیرد.» </p>
  <h3>پیام به کلیسای طیاتیرا </h3>
  <p>
    <span class="verse-marker">۱۸</span>به فرشتۀ کلیسای طیاتیرا بنویس: </p>
  <p>«این است سخنان پسر خدا که چشمانش مانند آتش می‌درخشد و پاهایش مثل برنجِ شفاف، درخشان است. <span class="verse-marker">۱۹</span>از اعمال و محبت و وفاداری و خدمت نیکو و بردباری تو آگاه هستم و می‌دانم که اکنون اعمال تو از گذشته بهتر است. <span class="verse-marker">۲۰</span>و اما از تو شکایتی دارم: تو ایزابل را آزاد گذاشته‌ای. ایزابل، زنی که ادعا می‌کند نبیه است و با تعلیم خود بندگان مرا گمراه می‌کند تا آن‌ها مرتکب زنا و خوردن خوراک‌هایی شوند که به بُتها تقدیم شده است. <span class="verse-marker">۲۱</span>به او مُهلت داده‌ام که توبه کند ولی او نمی‌خواهد دست از زناکاری‌های خود بکشد. <span class="verse-marker">۲۲</span>بدان که من او را گرفتار بسترش خواهم ساخت و عاشقانش را که با او زنا کرده‌اند، همراه خودش گرفتار مصیبت شدیدی خواهم کرد، مگر اینکه از آن کارهایی که با او کرده بودند، توبه کنند <span class="verse-marker">۲۳</span>و فرزندانش را به قتل خواهم رسانید. با این کارها، همۀ کلیساها خواهند فهمید که من افکار و نیت‌های انسان را می‌آزمایم، و به هر یک از شما مطابق اعمالش جزا خواهم داد. </p>
  <p>
    <span class="verse-marker">۲۴</span>اکنون روی سخن من با بقیۀ شما در طیاتیرا است که این تعالیم را نپذیرفته‌اید و آنچه را که آنها اسرار مخصوص شیطان می‌خوانند، نیاموخته‌اید. من نمی‌خواهم بار بیشتری بر شما تحمیل کنم. <span class="verse-marker">۲۵</span>فقط می‌خواهم آنچه دارید تا زمانی که من می‌آیم محکم نگاه دارید. <span class="verse-marker">۲۶</span>به کسی که پیروز شود و در انجام ارادۀ من تا به آخر استقامت نشان دهد، قدرت خواهم داد تا بر تمام ملت‌ها حکمرانی کند. <span class="verse-marker">۲۷</span>او با عصای آهنین بر آنها فرمان خواهد راند و آنها را مثل ظروف سفالین خواهد شکست. او تمام این کارها را با قدرتی که من از پدر دریافت کرده‌ام، انجام خواهد داد. <span class="verse-marker">۲۸</span>و همچنین ستارۀ صبح را به او خواهم بخشید. </p>
  <p>
    <span class="verse-marker">۲۹</span>ای کسانی که گوش دارید، آنچه را که روح به کلیساها می‌گوید، بشنوید.» </p>
  <a id="c3"></a>
  <h2>فصل سوم </h2>
  <h3>پیام به کلیسای ساردِس </h3>
  <p>
    <span class="verse-marker">۱</span>به فرشتۀ کلیسای ساردِس بنویس: </p>
  <p>«این است سخنان آن کسی که صاحب هفت روح خدا و هفت ستاره است. اعمال تو را می‌دانم و اگرچه همه می‌گویند تو زنده هستی، ولی مرده‌ای. <span class="verse-marker">۲</span>بیدار شو و آن چیزهایی را که باقی‌مانده و نزدیک است از بین برود تقویت کن، زیرا من هیچ‌یک از کارهایی که پسندیدۀ خداست، در تو نیافته‌ام. <span class="verse-marker">۳</span>پس آنچه را که آموخته و شنیده‌ای به یاد‌آور و آن را محکم نگهدار و توبه کن. اگر بیدار نشوی، من مانند دزد بر سر تو خواهم آمد و تو لحظۀ آمدن مرا نخواهی دانست. <span class="verse-marker">۴</span>اما چند نفر در ساردِس داری که لباس‌های خود را نیالوده‌اند. آنها با لباس سفید با من راه خواهند رفت زیرا مستحق آنند. <span class="verse-marker">۵</span>کسی که پیروز شود، به لباس سفید ملبس خواهد شد و نامش را هرگز از کتاب زندگی پاک نخواهم کرد و در پیشگاه پدر خود و فرشتگان، او را از آنِ خود خواهم دانست. </p>
  <p>
    <span class="verse-marker">۶</span>ای کسانی که گوش دارید، آنچه را که روح به کلیساها می‌گوید، بشنوید.» </p>
  <h3>پیام به کلیسای فیلادِلفیا </h3>
  <p>
    <span class="verse-marker">۷</span>به فرشتۀ کلیسای فیلادِلفیا بنویس: </p>
  <p>«این است سخنان آن قدوس و صادق که کلید داود را به دست دارد. دری را که او باز کند نمی‌توان بست و هر دری را که او ببندد نمی‌توان باز کرد. <span class="verse-marker">۸</span>من اعمال تو را می‌دانم و دروازۀ باز پیش روی تو قرار داده‌ام که هیچ کس نمی‌تواند آن را ببندد؛ زیرا با اینکه قدرت تو کم است، کلام مرا نگهداشته‌ای و نام مرا انکار نکرده‌ای. <span class="verse-marker">۹</span>توجه کن! این است کاری که من خواهم کرد: آنانی را که از جماعت شیطان هستند و ادعای یهودیت می‌کنند، ولی نیستند و دروغ می‌گویند، خواهم آورد و پیش پای تو خواهم افگند و آنها خواهند دانست که تو محبوب من هستی، <span class="verse-marker">۱۰</span>زیرا مطابق تعالیم من رفتار کردی و نسبت به من وفادار ماندی، من نیز تو را از آزمایش سختی که قرار است بر تمامی دنیا واقع شود و ساکنانش را بیازماید، حفظ خواهم کرد. <span class="verse-marker">۱۱</span>بزودی می‌آیم، آنچه را داری محکم نگهدار و نگذار کسی تاج تو را بگیرد. <span class="verse-marker">۱۲</span>من کسی را که پیروز گردد، مثل ستونی در عبادتگاه خدای خود ثابت خواهم ساخت، او هرگز از آنجا نخواهد رفت و من نام خدای خود را بر او خواهم نوشت. من نام شهر خدا، یعنی آن اورشلیم نوی را که از آسمان و از جانب خدای من نزول می‌کند و همچنین نام نو خود را بر او خواهم نوشت. </p>
  <p>
    <span class="verse-marker">۱۳</span>ای کسانی که گوش دارید، آنچه را که روح به کلیساها می‌گوید، بشنوید.» </p>
  <h3>پیام به کلیسای لائودیکیه </h3>
  <p>
    <span class="verse-marker">۱۴</span>به فرشتۀ کلیسای لائودیکیه بنویس: </p>
  <p>«این است سخنان «آمین»، آن شاهد امین و راستین و آغاز تمام خلقت خدا. <span class="verse-marker">۱۵</span>من از همۀ اعمال تو آگاه هستم و می‌دانم که تو نه گرم هستی و نه سرد. ای کاش گرم می‌بودی و یا سرد. <span class="verse-marker">۱۶</span>اما چون بین این دو، یعنی نه گرم هستی و نه سرد، تو را از دهان خود قی خواهم کرد <span class="verse-marker">۱۷</span>زیرا می‌گویی: «دولتمند هستم و ثروت جمع کرده‌ام و محتاج به چیزی نیستم.» در حقیقت، اگرچه این را نمی‌دانی، با این وجود تو بیچاره و بدبخت و بینوا و کور و عریان هستی. <span class="verse-marker">۱۸</span>به تو نصیحت می‌کنم، طلایی را که در آتش تصفیه شده از من بخر تا تو را به راستی دولتمند گرداند و لباس سفیدی بخر تا بپوشی و خجلت عریانی خود را بپوشانی و مرحمی بخر و به چشمان خویش بمال تا ببینی. <span class="verse-marker">۱۹</span>همۀ کسانی را که دوست می‌دارم، سرزنش می‌کنم و تأدیب می‌نمایم، پس غیور باش و توبه کن. <span class="verse-marker">۲۰</span>من پشت در ایستاده در را می‌کوبم، اگر کسی صدای مرا بشنود و در را باز کند داخل می‌شوم و با او نان خواهم خورد و او نیز با من. <span class="verse-marker">۲۱</span>به آن کسی که پیروز گردد، جایی در روی تخت سلطنت خود خواهم بخشید، همان‌طور که من پیروز شدم و با پدر بر تخت سلطنت او نشستم. </p>
  <p>
    <span class="verse-marker">۲۲</span>ای کسانی که گوش دارید، آنچه را که روح به کلیساها می‌گوید، بشنوید.»» </p>
  <a id="c4"></a>
  <h2>فصل چهارم </h2>
  <h3>پرستش در عالم بالا </h3>
  <p>
    <span class="verse-marker">۱</span>پس از آن نگاه کردم و در آسمان دری باز دیدم و همان صدایی که من در آغاز شنیده بودم مانند شیپوری به من گفت: «بالا بیا، من آنچه را که باید بعد از این رُخ دهد به تو نشان خواهم داد.» <span class="verse-marker">۲</span>روح خدا مرا فرا گرفت و دیدم که در آسمان تخت سلطنتی قرار داشت و بر روی آن تخت کسی نشسته بود، <span class="verse-marker">۳</span>که مانند یشم و عقیق می‌درخشید و گرداگرد تخت را رنگین‌کمانی به درخشندگی زمرد فراگرفته بود. <span class="verse-marker">۴</span>در پیرامون این تخت بیست و چهار تخت دیگر بود و روی آن‌ها بیست و چهار پیر نشسته بودند. آن‌ها لباس سفید به تن و تاج زرین به سر داشتند. <span class="verse-marker">۵</span>از آن تخت برق می‌درخشید و غرش و رعد شنیده می‌شد. در پیش‌روی تخت، هفت مشعل سوزان می‌سوخت. اینها هفت روح خدا هستند. <span class="verse-marker">۶</span>و همچنین در برابر تخت چیزی که مانند دریایی از شیشه یا بلور بود، دیده می‌شد. در اطراف و در چهار گوشۀ تخت، چهار حیوان قرار داشتند که بدن آن‌ها از هر طرف پُر از چشم بود. <span class="verse-marker">۷</span>حیوان اول مانند شیر بود، دومی مانند گوساله، سومی صورتی مانند صورت انسان داشت و چهارمی مانند عقابی پَر‌گشوده بود. <span class="verse-marker">۸</span>هر یک از این چهار حیوان شش بال داشت و بدن آن‌ها از هر طرف پُر از چشم بود و شب و روز دائماً می‌گفتند: «قدوس، قدوس، قدوس، خداوند، خدای قادر مطلق که بود و هست و آمدنی است.» </p>
  <p>
    <span class="verse-marker">۹</span>هر وقت این حیوانات آن تخت‌نشین را که تا ابد زنده است، تجلیل و تکریم و تمجید می‌کنند، <span class="verse-marker">۱۰</span>آن بیست و چهار پیر در برابر تخت‌نشین که تا ابد زنده است سجده می‌کنند و او را می‌پرستند و تاج‌های خود را در پیش تخت او می‌اندازند و فریاد می‌زنند: </p>
  <p class="verse1">
    <span class="verse-marker">۱۱</span>«ای خداوند و خدای ما، تو تنها شایسته‌ای </p>
  <p class="verse2">که صاحب جلال و حُرمت و قدرت باشی، </p>
  <p class="verse1">زیرا تو همه چیز را آفریدی </p>
  <p class="verse2">و به ارادۀ تو، آن‌ها هستی و زندگی یافتند.» </p>
  <a id="c5"></a>
  <h2>فصل پنجم </h2>
  <h3>بره و طومار (کتاب) </h3>
  <p>
    <span class="verse-marker">۱</span>آنگاه دیدم که تخت‌نشین، طوماری در دست راست دارد که هر دو طرف آن نوشته شده و با هفت مُهر، مُهر و لاک شده بود. <span class="verse-marker">۲</span>و فرشتۀ نیرومندی را دیدم که با صدای بلند می‌گفت: «چه کسی شایسته است که طومار را باز کند و مُهرهایش را بردارد؟» <span class="verse-marker">۳</span>اما هیچ کس در آسمان یا روی زمین و یا زیر زمین قادر نبود که طومار را باز کند و یا به داخل آن ببیند. <span class="verse-marker">۴</span>من زار‌زار می‌گریستم، زیرا کسی یافت نشد که شایستۀ آن باشد که طومار را باز کند و یا به داخل آن ببیند. <span class="verse-marker">۵</span>آنگاه یکی از پیران به من گفت: «گریه مکن زیرا آن شیر، شیری که از طایفۀ یهودا و نهالی از نسل داود است، پیروز شده و او حق باز کردن طومار و برداشتن هفت مُهر آن را دارد.» </p>
  <p>
    <span class="verse-marker">۶</span>آنگاه دیدم که در بین همان تخت سلطنت و در میان آن حیوانات و پیران، بره‌ای ایستاده بود، که علامت برۀ قربانی‌شده را داشت. آن بره دارای هفت شاخ و هفت چشم بود. هفت چشمی که هفت روح خدا هستند و به تمام دنیا فرستاده شده‌اند. <span class="verse-marker">۷</span>بره پیش آمد و طومار را از دست راست تخت‌نشین گرفت. <span class="verse-marker">۸</span>همین که او آنرا گرفت آن چهار حیوان و بیست و چهار پیر، پیش بره سجده کردند. پیران به یک دست چنگ داشتند و به دست دیگر جام‌های زرینِ پُر از بخور که نشانۀ دعاهای مقدسین است. <span class="verse-marker">۹</span>آن‌ها سرود نوی می‌سرائیدند: </p>
  <p class="verse1">«تو شایسته‌ای که، طومار را بگیری، </p>
  <p class="verse2">و مُهرهایش را باز کنی، </p>
  <p class="verse1">زیرا تو کشته شدی و با خون خود مردمان را از هر قبیله و زبان، </p>
  <p class="verse2">از هر ملت و امت برای خدا خریدی. </p>
  <p class="verse1">
    <span class="verse-marker">۱۰</span>تو آنها را به سلطنت رسانیدی تا به عنوان کاهنان، </p>
  <p class="verse2">خدای ما را خدمت کنند و آن‌ها بر زمین فرمانروایی خواهند کرد.» </p>
  <p>
    <span class="verse-marker">۱۱</span>آنگاه نگاه کردم و صدای فرشتگان بی‌شماری را که صدها هزار و هزاران هزار بودند، شنیدم. آن‌ها دَور آن تخت و حیوانات و پیران ایستاده بودند <span class="verse-marker">۱۲</span>و با صدای بلند فریاد می‌زدند: </p>
  <p class="verse1">«برۀ قربانی‌شده شایسته است </p>
  <p class="verse2">تا قدرت و ثروت و حکمت و توانایی، </p>
  <p class="verse2">حُرمت و جلال و تمجید بیابد.» </p>
  <p>
    <span class="verse-marker">۱۳</span>آنگاه می‌شنیدم که همۀ موجودات آسمان و زمین و زیر زمین و بحر و هرچه در آن‌ها است فریاد می‌کردند: </p>
  <p class="verse1">«ستایش و عزت، جلال و قدرت، </p>
  <p class="verse2">از آنِ کسی باد که بر تخت سلطنت می‌نشیند </p>
  <p class="verse2">و تا به ابد از آنِ بره باد!» </p>
  <p class="no-indent">
    <span class="verse-marker">۱۴</span>و آن چهار حیوان گفتند: «آمین» و پیران سجده نموده، او را پرستش کردند. </p>
  <a id="c6"></a>
  <h2>فصل ششم </h2>
  <h3>شکستن مُهرها </h3>
  <p>
    <span class="verse-marker">۱</span>در آن هنگام که بره، اولین مُهر از آن هفت مُهر را شکست، من می‌دیدم و می‌شنیدم، که یکی از آن حیوانات با صدایی مانند رعد می‌گوید: «بیا» <span class="verse-marker">۲</span>و ناگهان اسپ سفیدی را دیدم که سوار آن کمانی به دست داشت و تاجی به او داده شد و او پیروزمندانه برای پیروزی برآمد. </p>
  <p>
    <span class="verse-marker">۳</span>وقتی بره، دومین مُهر را باز کرد، شنیدم حیوان دوم گفت: «بیا» <span class="verse-marker">۴</span>و اسپ دیگری که سرخ‌رنگ بود بیرون آمد و به سوار آن قدرت داده شد تا صلح را از روی زمین بردارد تا انسان‌ها یکدیگر را بکشند و همچنین به او شمشیر بزرگی داده شد. </p>
  <p>
    <span class="verse-marker">۵</span>وقتی بره، سومین مُهر را باز کرد، شنیدم که حیوان سوم گفت: «بیا» آنگاه نگاه کردم و اسپ سیاهی را دیدم که سوارش ترازویی به دست داشت <span class="verse-marker">۶</span>و صدایی از میان آن حیوانات به گوشم رسید که می‌گفت: «قیمت یک چارک گندم و یا سه چارک جَو، مزد یک روز کار خواهد بود. به روغن زیتون و شراب ضرری مرسان.» </p>
  <p>
    <span class="verse-marker">۷</span>زمانی که او چهارمین مُهر را باز کرد، صدای حیوان چهارم را شنیدم که می‌گفت: «بیا» <span class="verse-marker">۸</span>وقتی به آنجا نگاه کردم، اسپ رنگ پریده‌ای را دیدم که نام سوارش مرگ بود و دنیای مردگان به دنبالش می‌آمد. به او قدرتی داده شد تا یک چهارم زمین را با شمشیر و گرسنگی و امراض مهلک و حیوانات وحشی از بین ببرد. </p>
  <p>
    <span class="verse-marker">۹</span>وقتی پنجمین مُهر را باز کرد، در زیر قربانگاه ارواح کسانی را دیدم که به خاطر کلام خدا و اعتراف ایمان خود شهید شده بودند. <span class="verse-marker">۱۰</span>آن‌ها با صدای بلند فریاد زدند: «ای خداوند قدوس و راستین، تا به کی بر ساکنان زمین داوری نمی‌کنی و انتقام خون ما را از آن‌ها نمی‌گیری؟» <span class="verse-marker">۱۱</span>به هر یک از آن‌ها ردای سفیدی دادند و به آن‌ها گفته شد، که اندکی دیگر بیارامند تا تعداد همقطاران و برادران شان که می‌باید مثل آنها کشته شوند، کامل گردد. </p>
  <p>
    <span class="verse-marker">۱۲</span>آنگاه وقتی بره، ششمین مُهر را باز کرد، دیدم که زلزلۀ شدیدی رخ داد. آفتاب مانند بوجی درشت سیاه شد و مهتاب، کاملاً مثل خون سرخ شد <span class="verse-marker">۱۳</span>و ستارگان آسمان مانند انجیرهایی که از تندباد به زمین می‌ریزند، فرو ریختند. <span class="verse-marker">۱۴</span>آسمان مانند طوماری در هم پیچیده‌ای ناپدید شد و همۀ کوه‌ها و جزیره‌ها از جای خود حرکت کردند، <span class="verse-marker">۱۵</span>و پادشاهان و فرمانروایان زمین، سرلشکران و توانگران، زورمندان و همۀ انسانها چه برده و چه آزاد، خود را در غارها و در میان صخره‌های کوه‌ها پنهان ساختند. <span class="verse-marker">۱۶</span>و به کوه و صخره‌ها گفتند: «به روی ما بیفتید و ما را از چهرۀ تخت‌نشین و از خشم و غضب بره پنهان کنید، <span class="verse-marker">۱۷</span>زیرا روز عظیم خشم آن‌ها رسیده است، چه کسی می‌تواند آن روز را تحمل کند؟» </p>
  <a id="c7"></a>
  <h2>فصل هفتم یکصد و چهل و چهار اسرائیلی </h2>
  <p>
    <span class="verse-marker">۱</span>بعد از این چهار فرشته را دیدم، که در چهار گوشۀ زمین ایستاده بودند و جلوی چهار باد زمین را می‌گرفتند تا دیگر بادی بر بحر و خشکی و یا هیچ درختی نَوَزَد <span class="verse-marker">۲</span>و فرشتۀ دیگری را دیدم که از مشرق بر‌می‌خاست و مُهر خدای زنده را در دست داشت و با صدای بلند به آن چهار فرشته که قدرت یافته بودند به خشکی و بحر ضرر برسانند، گفت: <span class="verse-marker">۳</span>«تا آن زمان که ما مُهر خدای ما را بر پیشانی بندگانش نگذاریم، به بحر و خشکی و یا درختان ضرری نرسانید.» <span class="verse-marker">۴</span>و شنیدم که تعداد کسانی که از همۀ قبایل بنی‌اسرائیل نشانۀ مُهر را دریافت داشته بودند، یکصد و چهل و چهار هزار بود. <span class="verse-marker">۵</span>دوازده هزار از قبیلۀ یهودا، دوازده هزار از قبیله رؤبین، دوازده هزار از قبیلۀ جاد، <span class="verse-marker">۶</span>دوازده هزار از قبیلۀ اَشیر، دوازده هزار از قبیلۀ نفتالی، دوازده هزار از قبیلۀ مَنَسّی، <span class="verse-marker">۷</span>دوازده هزار از قبیلۀ شمعون، دوازده هزار از قبیلۀ لاوی، دوازده هزار از قبیلۀ ایسَسکار، <span class="verse-marker">۸</span>دوازده هزار از قبیلۀ زبولون، دوازده هزار از قبیلۀ یوسف و دوازده هزار از قبیلۀ بنیامین. </p>
  <h3>جمعیت بزرگ از تمام ملتها </h3>
  <p>
    <span class="verse-marker">۹</span>بعد از این نگاه کردم و گروه بزرگی را دیدم که به شمار نمی‌آمد. از همۀ ملتها و همۀ قبایل و امتها و زبانها در پیش تخت سلطنت و در مقابل بره ایستاده بودند. آن‌ها لباس سفیدی به تن داشتند و شاخه‌ای از درخت خرما در دست شان بود <span class="verse-marker">۱۰</span>و با هم فریاد می‌زدند: «نجات ما از جانب خدایی است که بر تخت سلطنت می‌نشیند و از جانب بره است.» <span class="verse-marker">۱۱</span>و همۀ فرشتگانی که در پیرامون تخت بودند، همراه با پیران و آن چهار حیوان در پیش تخت، روی بر زمین نهاده و خدا را عبادت کردند. <span class="verse-marker">۱۲</span>آن‌ها می‌گفتند: «آمین، حمد و جلال و حکمت، سپاس و حرمت، قدرت و قوّت از آنِ خدای ما باد، تا به ابد! آمین.» </p>
  <p>
    <span class="verse-marker">۱۳</span>آنگاه یکی از آن پیران به من خطاب کرده گفت: «این مردان سفید‌پوش چه کسانی هستند و اهل کجایند؟» <span class="verse-marker">۱۴</span>من جواب دادم: «ای آقای من، تو می‌دانی.» بعد به من گفت: «اینها کسانی هستند که از آن عذاب سخت گذشته‌اند، ردا‌های خود را شسته و در خون بره سفید کرده‌اند. <span class="verse-marker">۱۵</span>به این سبب آن‌ها در برابر تخت خدا هستند و او را شب و روز در عبادتگاهش خدمت می‌کنند و آنها در سایۀ آن تخت‌نشین خواهند بود. <span class="verse-marker">۱۶</span>آنها دیگر احساس گرسنگی یا تشنگی نخواهند کرد. آفتاب و یا هیچ گرمای سوزانی به آن‌ها ضرر نخواهد رسانید. <span class="verse-marker">۱۷</span>زیرا آن بره که در مرکز تخت است، چوپان آنها خواهد بود و آنها را به چشمه‌های آب زندگی هدایت خواهد کرد و خدا همۀ اشکها را از چشمان آنها پاک خواهد کرد.» </p>
  <a id="c8"></a>
  <h2>فصل هشتم </h2>
  <h3>مُهر هفتم </h3>
  <p>
    <span class="verse-marker">۱</span>هنگامی که بره، هفتمین مُهر را باز کرد نزدیک نیم ساعت در آسمان خاموشی برقرار بود <span class="verse-marker">۲</span>و من دیدم که هفت شیپور به هفت فرشته‌ای که در پیشگاه خدا ایستاده بودند، داده شد. </p>
  <p>
    <span class="verse-marker">۳</span>در این وقت فرشته‌ای دیگر آمد و پیش قربانگاه ایستاد. او بُخُورسوزی از طلا به دست داشت و مقدار زیادی بُخُور به او داده شد تا به همراه دعاهای همۀ مقدسین بر قربانگاه طلاییِ پیش تخت سلطنت تقدیم نماید. <span class="verse-marker">۴</span>دود بُخُور از دست آن فرشته همراه با دعاهای مقدسین به پیشگاه خدا بالا رفت. <span class="verse-marker">۵</span>فرشته، بُخُورسوز را برداشته آنرا از آتش قربانگاه پُر ساخت و آن را به روی زمین افگند. آنگاه رعد و برق و صدای ترسناکی برخاست و زمین لرزید. </p>
  <h3>نواختن شیپور‌ها </h3>
  <p>
    <span class="verse-marker">۶</span>هفت فرشته‌ای که هفت شیپور به دست داشتند، آماده شدند تا در آن‌ها بدمند. <span class="verse-marker">۷</span>اولی در شیپور خود دمید و ژاله و آتش آمیخته با خون بارید و بر روی زمین فرو ریخت، ثلث زمین و ثلث درختان و همۀ سبزه‌ها سوختند. </p>
  <p>
    <span class="verse-marker">۸</span>دومین فرشته در شیپور خود دمید و چیزی مانند کوهی مشتعل به بحر افگنده شد و ثلث بحر به خون مبدل گردید <span class="verse-marker">۹</span>و ثلث موجودات زندۀ بحر مُردند و ثلث کشتی‌های آن غرق گشتند. </p>
  <p>
    <span class="verse-marker">۱۰</span>سومین فرشته در شیپور خود دمید و ستارۀ بزرگی که مانند مشعل بزرگ و سوزانی بود، از آسمان بر روی ثلث دریاها و چشمه‌سارها افتاد. <span class="verse-marker">۱۱</span>نام آن ستاره، «اَفسَنتین» بود و ثلث آبها تلخ شد. و مردم بسیار از آبها که تلخ شده بود، مُردند. </p>
  <p>
    <span class="verse-marker">۱۲</span>سپس چهارمین فرشته در شیپور خود دمید، چنان ضربه‌ای به ثلث آفتاب و ثلث ماه و ثلث ستارگان وارد شد، که یک سوم آن‌ها تاریک شدند و ثلث نور روز و ثلث نور شب از بین رفت. <span class="verse-marker">۱۳</span>آنگاه من عقابی را دیدم که در آسمان پرواز می‌کرد و با صدای بلند می‌گفت: «وای، وای، وای بر ساکنان زمین، زیرا که هم اکنون سه فرشتۀ دیگر شیپورهای خود را خواهند دمید.» </p>
  <a id="c9"></a>
  <h2>فصل نهم </h2>
  <p>
    <span class="verse-marker">۱</span>در این وقت، پنجمین فرشته در شیپور خود دمید و من ستاره‌ای را دیدم که به زمین افتاد و کلید «چاهِ بی‌انتها» به آن ستاره داده شد <span class="verse-marker">۲</span>و با آن کلید، چاه بی‌انتها را باز کرد و از چاه دودی مانند دود یک کورۀ بزرگ برخاست و نور آفتاب و هوا از دود چاه، تیره و تار گشت. <span class="verse-marker">۳</span>آنگاه از آن دود ملخ‌هائی بیرون آمده، زمین را پُر ساختند و به آنها قدرتی مثل قدرت گژدُم داده شد <span class="verse-marker">۴</span>و به آن‌ها گفته شد که به علف زمین و گیاهان و درختان کاری نداشته باشند، بلکه فقط به آدمیانی که مُهر خدا را بر خود ندارند، ضرر برسانند. <span class="verse-marker">۵</span>به آن‌ها اجازه داده شد این آدمیان را به مدت پنج ماه شکنجه دهند و مانند کسانی که از نیش گژدُم رنج می‌برند آن‌ها را عذاب دهند، ولی اجازۀ کشتن آن‌ها را نداشتند. <span class="verse-marker">۶</span>در آن ایام این مردمان آرزوی مرگ خواهند کرد، اما به آرزوی خود نخواهند رسید. خواهان مردن خواهند بود، ولی مرگ به سراغ آن‌ها نخواهد آمد. </p>
  <p>
    <span class="verse-marker">۷</span>این ملخ‌ها مثل اسپان آمادۀ جنگ بودند. بر روی سر آن‌ها چیزهائی شبیه به تاج‌های طلایی قرار داشت. صورت آن‌ها مانند صورت انسان بود. <span class="verse-marker">۸</span>موهای شان مانند موهای زنان، دندان‌هایی مثل دندان‌های شیر داشتند <span class="verse-marker">۹</span>و سینه‌های آن‌ها را سینه‌پوش‌های مانند زِرِه‌های آهنین می‌پوشانید و صدای بالهای شان مانند صدای اسپان و ارابه‌هایی بود که به میدان جنگ هجوم می‌آورند. <span class="verse-marker">۱۰</span>آن‌ها مانند گژدُم، صاحب دُم‌های نیشداری هستند و قدرت دارند با دُم خود پنج ماه به نوع بشر آزار برسانند. <span class="verse-marker">۱۱</span>پادشاه آن‌ها فرشتۀ چاه بی‌انتها است که نامش به عبرانی «اَبَدون» و در یونانی «آپولیون» (نابود کننده) می‌باشد. <span class="verse-marker">۱۲</span>بلای اول به پایان رسید، اما دو بلای دیگر هنوز هست، که باید بیاید. </p>
  <p>
    <span class="verse-marker">۱۳</span>آنگاه ششمین فرشته در شیپور خود دمید و من از چهار گوشۀ قربانگاهِ طلایی که در حضور خدا قرار دارد، صدایی شنیدم <span class="verse-marker">۱۴</span>که به فرشتۀ ششم که شیپور را به دست داشت می‌گفت: «چهار فرشته‌ای را که بر دریای بزرگ فرات بسته‌اند، آزاد ساز.» <span class="verse-marker">۱۵</span>پس آن چهار فرشته آزاد شدند تا ثلث آدمیان را بکشند. آنها برای همین سال و ماه و روز و ساعت آماده شده بودند. <span class="verse-marker">۱۶</span>من شنیدم که تعداد سواران آن‌ها دو صد میلیون نفر بود. <span class="verse-marker">۱۷</span>در رؤیایی که من دیدم، اسپان و سواران آن‌ها چنین بودند: سواران سینه‌پوش‌هایی به رنگ‌های سرخِ آتشین و آبی و زردِ گوگردی بر تن داشتند. اسپان سرهایی مانند سر شیر داشتند و از دهان شان آتش و دود و گوگرد بیرون می‌آمد. <span class="verse-marker">۱۸</span>این سه بلا یعنی آتش و دود و گوگرد که از دهان شان بیرون می‌آمد، ثلث آدمیان را کشت. <span class="verse-marker">۱۹</span>قدرت اسپان در دهان و دُم‌های آن‌ها بود. زیرا دُم‌های شان به مارهایی شباهت داشت که با سر خود می‌گزیدند و به مردم آزار می‌رسانیدند. </p>
  <p>
    <span class="verse-marker">۲۰</span>بقیۀ آدمیان که از این بلاها نجات یافتند، از کارهای دست خود توبه نکردند و از پرستش شیاطین و بُتهایی که از طلا و نقره و برنج و سنگ و چوب ساخته شده بودند و قادر به دیدن و شنیدن و راه رفتن نیستند، دست نکشیدند <span class="verse-marker">۲۱</span>و از آدمکشی و جادوگری و زنا و یا دزدی خود توبه نکردند. </p>
  <a id="c10"></a>
  <h2>فصل دهم </h2>
  <h3>فرشته و طومار کوچک </h3>
  <p>
    <span class="verse-marker">۱</span>آنگاه فرشتۀ پُر قدرت دیگری را که از آسمان پائین می‌آمد، دیدم. او با ابری پوشیده شده بود و رنگین‌کمانی به دور سرش بود، چهره‌اش مانند آفتاب می‌درخشید و ساق پاهایش مثل ستون‌های آتش بود. <span class="verse-marker">۲</span>در دستش طومار کوچک باز شده‌ای بود و پای راستش بر بحر و پای چپ او بر خشکی قرار داشت. <span class="verse-marker">۳</span>آنگاه فریاد بلندی مانند غرش شیر برآورد و همین که او سخن گفت، رعدهای هفتگانه فریاد برآوردند. <span class="verse-marker">۴</span>من آماده شدم که آنچه را که رعدهای هفتگانه می‌گفتند بنویسم، اما صدایی را از آسمان شنیدم که می‌گفت: «آنچه را که رعدهای هفتگانه گفتند، در دل خود نگهدار و آن را ننویس.» </p>
  <p>
    <span class="verse-marker">۵</span>آنگاه دیدم آن فرشته‌ای که به روی بحر و خشکی ایستاده بود، دست راست خود را به سوی آسمان بلند کرد <span class="verse-marker">۶</span>و به آن کس که تا به ابد زنده است و آسمان و زمین و بحر و هرچه در آنهاست را آفرید، سوگند یاد کرده گفت: «دیگر تأخیری نخواهد شد! <span class="verse-marker">۷</span>بلکه در آن روزهایی که فرشتۀ هفتم شیپور خود را به صدا در می‌آورد نقشه‌های مخفی خدا انجام خواهد شد، همان‌طور که به بندگان خود یعنی انبیاء وعده داده بود.» </p>
  <p>
    <span class="verse-marker">۸</span>بعد همان صدایی که من از آسمان شنیده بودم، باز با من صحبت کرده گفت: «برو طومار باز شده را از دست فرشته‌ای که بر بحر و خشکی ایستاده است، بگیر.» <span class="verse-marker">۹</span>پس به سوی آن فرشته رفتم و به او گفتم که طومار کوچک را به من بدهد. او به من گفت: «آن را بردار و بخور. اندرونت را تلخ خواهد ساخت ولی در دهان تو مثل عسل شیرین خواهد بود.» <span class="verse-marker">۱۰</span>پس طومار کوچک را از دست فرشته گرفته، خوردم و آن در دهان من مثل عسل شیرین بود، اما وقتی آن را خوردم اندرونم تلخ شد. <span class="verse-marker">۱۱</span>به من گفتند: «باید یک بار دیگر این پیشگویی‌ها را دربارۀ امت‌ها، ملتها و زبان‌ها و پادشاهان بسیار بازگو کنی.» </p>
  <a id="c11"></a>
  <h2>فصل یازدهم </h2>
  <h3>دو شاهد </h3>
  <p>
    <span class="verse-marker">۱</span>به من چوب درازی که مانند چوب اندازه‌گیری بود، دادند و گفتند: «برو عبادتگاه و قربانگاه را اندازه بگیر و تعداد عبادت‌کنندگان را بشمار <span class="verse-marker">۲</span>ولی با حویلی خارج عبادتگاه کاری نداشته باش، آن را اندازه نگیر. زیرا به ملتهای غیر‌یهودی واگذار شده است و آنها به مدت چهل و دو ماه شهر مقدس را پایمال خواهند کرد. <span class="verse-marker">۳</span>من دو شاهد خود را مأمور خواهم ساخت که لباسی از پارچه‌های درشت پوشیده و در تمام آن یکهزار و دوصد و شصت روز پیشگویی کنند.» </p>
  <p>
    <span class="verse-marker">۴</span>این دو نفر همان دو درخت زیتون و دو چراغی هستند که در پیشگاه خداوندِ زمین می‌ایستند. <span class="verse-marker">۵</span>اگر کسی بخواهد به آن‌ها آزاری برساند، از دهان آنها آتش بیرون می‌ریزد و دشمنان شان را می‌سوزاند، به این ترتیب هر که در پی آزار آن‌ها باشد، کشته می‌شود. <span class="verse-marker">۶</span>این دو نفر قدرت بستن آسمان را دارند، به طوری که در مدت پیشگویی آنها باران نبارد و قدرت دارند که چشمه‌های آب را به خون مبدل سازند و زمین را هر زمان که بخواهند به بلایی دچار سازند. </p>
  <p>
    <span class="verse-marker">۷</span>و آن زمان که شهادت خود را به پایان رسانند، آن حیوان وحشی که از چاه بی‌انتها می‌آید با آنها جنگ خواهد کرد. آنها را شکست خواهد داد و به قتل خواهد رسانید. <span class="verse-marker">۸</span>اجساد شان در جادۀ عمومی آن شهر بزرگ که به کنایه سدوم یا مصر نامیده شده است، خواهند افتاد. همان جایی که خداوند آن‌ها نیز مصلوب شد. <span class="verse-marker">۹</span>به مدت سه و نیم روز مردمان از هر امت و قبیله، از هر زبان و ملت بر اجساد آنها خواهند نگریست و نخواهند گذاشت آنها دفن شوند. <span class="verse-marker">۱۰</span>به خاطر مرگ این دو نفر تمام مردم روی زمین خوشحال خواهند شد. جشن خواهند گرفت و به یکدیگر هدیه خواهند داد، زیرا این دو نبی تمام مردم روی زمین را معذب می‌ساختند. <span class="verse-marker">۱۱</span>در پایان این سه و نیم روز، روح زندگی از جانب خدا بر آنها وارد آمد و آن‌ها به روی پای خود ایستادند و تمام کسانی که این واقعه را دیدند، سخت وحشت کردند. <span class="verse-marker">۱۲</span>آنگاه آن دو، صدای بلندی از آسمان شنیدند که به آنها می‌گفت: «به اینجا بیائید.» و آنها پیش چشم دشمنان خود در ابری به آسمان رفتند. <span class="verse-marker">۱۳</span>در همان لحظه زلزلۀ شدیدی رخ داد و یک دهم شهر فرو ریخت و هفت هزار نفر در آن زلزله کشته شدند و آن‌ها که زنده ماندند، وحشت کردند و خدای آسمان را تمجید نمودند. </p>
  <p>
    <span class="verse-marker">۱۴</span>بلای دوم به پایان رسید و بلای سوم بزودی می‌رسد. </p>
  <h3>هفتمین شیپور </h3>
  <p>
    <span class="verse-marker">۱۵</span>آنگاه فرشتۀ هفتم در شیپور خود دمید و صداهای بلندی از آسمان بگوش رسید که می‌گفتند: «فرمانروایی دنیا به خداوند ما و مسیح او رسیده و او تا به ابد حکومت خواهد کرد.» <span class="verse-marker">۱۶</span>و آن بیست و چهار پیر که در برابر خدا روی تخت‌های شان نشسته بودند، به روی خود افتاده، خدا را عبادت کردند و می‌گفتند: </p>
  <p class="verse1">
    <span class="verse-marker">۱۷</span>«تو را سپاس می‌گوئیم ای خداوند، خدا، تویی قادر مطلق که هستی و بودی. </p>
  <p class="verse2">زیرا تو قدرت بسیار عظیم خود را به دست گرفته </p>
  <p class="verse2">و سلطنت را آغاز کرده‌ای. </p>
  <p class="verse1">
    <span class="verse-marker">۱۸</span>ملت‌ها خشمگین شدند، </p>
  <p class="verse2">اینک روز خشم تو رسیده است، </p>
  <p class="verse2">زمان آن رسیده است که مردگان داوری شوند، </p>
  <p class="verse1">اکنون زمان اجر گرفتن خادمان تو یعنی انبیاء می‌باشد، </p>
  <p class="verse2">و هم مقدسان و هم ترسندگان نام تو، </p>
  <p class="verse2">چه کوچک و چه بزرگ. </p>
  <p class="verse1">زمان آن رسیده است تا تباه‌کنندگان زمین را از بین ببری.» </p>
  <p>
    <span class="verse-marker">۱۹</span>آنگاه عبادتگاهِ خدا در آسمان باز شد و در داخل عبادتگاه، صندوق پیمانِ او دیده شد، رعد و برق و زلزله پدید آمد، صداهای ترسناک شنیده شد و ژالۀ شدید بارید. </p>
  <a id="c12"></a>
  <h2>فصل دوازدهم </h2>
  <h3>زن و اژدها </h3>
  <p>
    <span class="verse-marker">۱</span>در این وقت علامت بزرگی در آسمان ظاهر شد: زنی را دیدم که آفتاب به تن داشت و ماه زیر پاهایش بود. او تاجی از دوازده ستاره بر سر داشت. <span class="verse-marker">۲</span>او حامله بود و از درد زایمان و پریشانی، فریاد می‌زد. </p>
  <p>
    <span class="verse-marker">۳</span>آنگاه علامتی دیگر در آسمان ظاهر شد: اژدهای سرخ‌رنگ و بزرگی را دیدم که هفت سر و ده شاخ داشت و بر هر یکی از سرهایش نیم‌تاجی قرار داشت، <span class="verse-marker">۴</span>و با دُم خود ثلث ستارگان آسمان را جمع کرد و آنها را بر زمین ریخت. اژدها در برابر آن زنی که نزدیک بود بزاید، ایستاد تا همین که نوزادش به دنیا بیاید، آن را ببلعد. <span class="verse-marker">۵</span>آن زن پسری به دنیا آورد که قرار بود با عصایی آهنین بر همۀ ملتها حکومت کند. اما کودک او به سوی خدا و تخت او ربوده شد <span class="verse-marker">۶</span>و آن زن به بیابان، به جایی که خدا برایش آماده کرده بود، گریخت تا در آنجا به مدت یکهزار و دوصد و شصت روز نگهداری شود. </p>
  <p>
    <span class="verse-marker">۷</span>در آسمان جنگی برپا شد. میکائیل و فرشتگانش با اژدها و فرشتگان او جنگیدند. <span class="verse-marker">۸</span>اژدها شکست خورد و دیگر در آسمان جایی برای او و فرشتگانش نبود. <span class="verse-marker">۹</span>پس آن اژدهای بزرگ از آسمان به زیر انداخته شد، آن مار قدیمی که کلیۀ دنیا را گمراه می‌کند و نامش ابلیس و شیطان است، با فرشتگانش به زمین افگنده شدند. </p>
  <p>
    <span class="verse-marker">۱۰</span>آنگاه صدایی بلند در آسمان شنیدم که می‌گفت: «اکنون نجات و قدرت و پادشاهی خدای ما رسیده است و مسیح او قدرت را به دست گرفته است و کسی که مدعی برادران ما بود و شب و روز آنها را در برابر خدای ما متهم می‌ساخت، از آسمان بیرون رانده شده است. <span class="verse-marker">۱۱</span>این برادران ما با خون بره و با شهادتی که به زبان می‌آورند بر او غالب شده‌اند، زیرا آن‌ها حاضرند جان‌های خود را فدا کرده، بمیرند. <span class="verse-marker">۱۲</span>پس ای آسمان‌ها و همۀ ساکنان آن‌ها خوشی کنید. اما وای بر شما، ای زمین و ای بحر، زیرا ابلیس به سوی شما آمده است و از اینکه می‌داند مهلت زیادی ندارد، بسیار خشمگین است.» </p>
  <p>
    <span class="verse-marker">۱۳</span>همین که اژدها فهمید که به زمین انداخته شده است، به دنبال زنی که کودک ذکوری به دنیا آورد، رفت. <span class="verse-marker">۱۴</span>اما به آن زن دو بال عقاب بزرگ داده شد تا به سوی مکانی که در بیابان برایش آماده شده بود، پرواز کند و مدت سه و نیم سال در آنجا دور از دسترس مار نگهداری شود. <span class="verse-marker">۱۵</span>مار به دنبال آن زن سیلابی از دهان خود بیرون آورد تا با جریان آن او را بشوید و ببرد. <span class="verse-marker">۱۶</span>اما زمین به کمک او آمده دهان خود را باز کرد و سیلابی را که اژدها از دهان خود جاری ساخته بود فرو برد. <span class="verse-marker">۱۷</span>از این رو اژدها نسبت به آن زن خشمگین شد و رفت تا با بقیۀ فرزندان او که احکام خدا را نگاه می‌دارند و به عیسی شهادت می‌دهند، بجنگد <span class="verse-marker">۱۸</span>و اژدها در کنار بحر به انتظار ایستاد. </p>
  <a id="c13"></a>
  <h2>فصل سیزدهم </h2>
  <h3>دو حیوان وحشی </h3>
  <p>
    <span class="verse-marker">۱</span>آنگاه دیدم که یک حیوان وحشی از میان بحر بیرون می‌آید که ده شاخ و هفت سر داشت. بر هر یک از شاخ‌هایش نیم‌تاجی قرار داشت و بر هر یک از سرهایش نامی کفرآمیز نوشته شده بود. <span class="verse-marker">۲</span>این حیوان وحشی مثل پلنگی بود که پاهایش مانند پاهای خرس و دهانش چون دهان شیر بود. اژدها قدرت و تاج و تخت و اختیارات وسیع خود را به او واگذار نمود. <span class="verse-marker">۳</span>به نظرم آمد که یکی از سرهای حیوان وحشی که ضربۀ مرگبار دیده بود، از زخم کشنده‌اش التیام یافت. همۀ دنیا با حیرت به دنبال آن حیوان می‌رفتند. <span class="verse-marker">۴</span>مردم اژدها را پرستش کردند، زیرا او اختیارات خود را به آن حیوان واگذار کرده بود. آن‌ها حیوان وحشی را نیز پرستش نمودند و می‌گفتند: «کیست همتای این حیوان؟ کیست که بتواند با او بجنگد؟» </p>
  <p>
    <span class="verse-marker">۵</span>به آن حیوان اجازه داده شد، سخنان گزاف و کفرآمیز بگوید و به مدت چهل و دو ماه سلطنت نماید. <span class="verse-marker">۶</span>او زبان خود را به کفرگویی بر ضد خدا باز کرد. به او و مأوای آسمانی او با تمام ساکنان آن ناسزا می‌گفت. <span class="verse-marker">۷</span>او همچنین اجازه یافت تا با مقدسین خدا بجنگد و آن‌ها را شکست دهد و بر همۀ امتها و ملتها و زبانها و قبایل دنیا اقتدار یابد. <span class="verse-marker">۸</span>تمام مردم دنیا او را پرستش خواهند کرد، یعنی کسانی که پیش از پیدایش عالم نام شان در کتاب زندگی که متعلق به بره ذبح‌شده می‌باشد، ثبت نشده است. </p>
  <p>
    <span class="verse-marker">۹</span>ای کسانی که گوش دارید بشنوید: <span class="verse-marker">۱۰</span>اگر قرار باشد کسی به اسارت برود، به اسارت خواهد رفت و اگر قرار باشد کسی با شمشیر کشته شود، با شمشیر کشته خواهد شد. بردباری و ایمان مقدسین به این حقیقت بستگی دارد. </p>
  <p>
    <span class="verse-marker">۱۱</span>آنگاه حیوان وحشی دیگری را دیدم، که از زمین بیرون آمد. او دارای دو شاخ مانند شاخ‌های بره بود، اما مثل اژدها سخن می‌گفت <span class="verse-marker">۱۲</span>و وقتی در حضور حیوان اول قرار داشت، از قدرت و اختیار او استفاده می‌کرد و همۀ زمین و ساکنان آن را به پرستش حیوان اول، که زخم کشنده‌اش التیام یافته بود، مجبور می‌ساخت. <span class="verse-marker">۱۳</span>او معجزات بزرگی انجام می‌داد، حتی در مقابل چشم همه از آسمان آتش بر زمین بارانید <span class="verse-marker">۱۴</span>و با معجزاتی که اجازه داشت در نام حیوان اول انجام دهد، ساکنان زمین را فریب داد و به آن‌ها گفت که پیکره‌ای به افتخار آن حیوان که با شمشیر زخمی شده و هنوز زنده بود، بسازند. <span class="verse-marker">۱۵</span>او اجازه یافت به پیکرۀ آن حیوان بدمد تا بتواند سخن بگوید و تا آنانی را که پیکره را پرستش نمی‌کردند، بکشد. <span class="verse-marker">۱۶</span>از آن گذشته همه را از کوچک و بزرگ، توانگر و بینوا، آزاد و برده، مجبور می‌ساخت که روی دست راست یا پیشانی خود علامتی داشته باشند. <span class="verse-marker">۱۷</span>تا هیچ کس نتواند بدون آن علامت خرید و فروش کند، و آن علامت یا نام آن حیوان بود و یا عددِ نام او. <span class="verse-marker">۱۸</span>این محتاج حکمت است و هر صاحب خردی می‌تواند عددِ نام آن حیوان را که ششصد و شصت و شش است حساب کند. زیرا که آن، عددِ انسان است. </p>
  <a id="c14"></a>
  <h2>فصل چهاردهم </h2>
  <h3>سرود مقدسین </h3>
  <p>
    <span class="verse-marker">۱</span>آنگاه نگاه کردم و بره را بر فراز کوه سهیون ایستاده دیدم. همراه او یکصد و چهل و چهار هزار نفر بودند که نام او و نام پدرش بر پیشانی آن‌ها نوشته بود. <span class="verse-marker">۲</span>از آسمان صدایی شنیدم، که مانند صدای آبشار و غرش شدید رعد و صدای سرود چنگ‌نوازانی بود که چنگ‌های خود را می‌نواختند. <span class="verse-marker">۳</span>آن‌ها در برابر تخت و در حضور چهار حیوان و پیران سرود تازه‌ای می‌سرائیدند. آن سرود را هیچ کس نمی‌توانست بیاموزد، مگر آن یکصد و چهل و چهار هزار نفر که از تمام دنیا خریده و آزاد شده بودند. <span class="verse-marker">۴</span>اینها مردمانی هستند که خود را با زنان نیالوده‌اند و از روابط زناشویی امتناع کرده‌اند و هرجا که بره می‌رود، به دنبال او می‌روند. آن‌ها برای خدا و بره به عنوان اولین نمونه از میان انسانها خریداری و آزاد گشته‌اند. <span class="verse-marker">۵</span>هیچ دروغی در لب‌های ایشان یافت نشد و بی‌نقص و بی‌عیب هستند. </p>
  <h3>سه فرشته </h3>
  <p>
    <span class="verse-marker">۶</span>آنگاه در وسط آسمان فرشتۀ دیگری را به حال پرواز دیدم که یک مژدۀ ابدی به ساکنان زمین، یعنی به همۀ ملتها و قبایل و زبانها و امتها می‌رسانید. <span class="verse-marker">۷</span>او با صدایی بلند فریاد می‌زد: «از خدا بترسید و او را حمد گوئید، زیرا که ساعت داوری او آمده است. او را که آسمان و زمین و بحر و چشمه‌های آب را آفرید، پرستش نمائید.» </p>
  <p>
    <span class="verse-marker">۸</span>آنگاه فرشتۀ دیگر، یعنی فرشتۀ دوم ظاهر گشت و فریاد برآورد: «بابِل بزرگ ـ آن زنی که تمام ملتها را مجبور کرده است از شراب شهوت و زناکاری او بنوشند ـ نابود شد.» </p>
  <p>
    <span class="verse-marker">۹</span>فرشتۀ سوم آمد و با صدای بلندی فریاد زده گفت: «هر آن کس که حیوان وحشی و پیکرۀ او را پرستش نماید و نشانۀ او را بر پیشانی و یا دست خود بگیرد، <span class="verse-marker">۱۰</span>شراب غضب خدا را خواهد نوشید. یعنی شرابی که رقیق نگشته در جام خشم او ریخته می‌شود، آن‌ها در برابر فرشتگان مقدس و در برابر بره در شعله‌های آتش و گوگرد عذاب خواهند دید. <span class="verse-marker">۱۱</span>دود آتشی که آن‌ها را عذاب می‌دهد تا به ابد بلند خواهد بود و برای آنانی که حیوان وحشی و پیکره‌اش را پرستش می‌کنند، و یا نشان او را دریافت می‌دارند، نه در روز سلامتی است و نه در شب.» <span class="verse-marker">۱۲</span>بردباری مقدسینی که احکام خدا را حفظ می‌کنند و به عیسی وفادار هستند، به این حقیقت بستگی دارد. </p>
  <p>
    <span class="verse-marker">۱۳</span>صدایی از آسمان شنیدم که می‌گفت: «این را بنویس: خوشا به حال کسانی که از این پس در خداوند می‌میرند و روح خدا می‌گوید بلی، آنها از زحمات خویش راحت خواهند شد، زیرا اعمال نیک شان با آن‌ها خواهد بود.» </p>
  <h3>درو محصول زمین </h3>
  <p>
    <span class="verse-marker">۱۴</span>آنگاه همچنانکه من می‌نگریستم، ابر سفیدی ظاهر شد و بر آن ابر کسی مانند پسر انسان نشسته بود که تاجی طلایی بر سر، و داسی تیز در دست داشت. <span class="verse-marker">۱۵</span>فرشتۀ دیگری از عبادتگاه بیرون آمد و با صدای بلند خطاب به آن کس که روی ابر نشسته بود گفت: «داس خود را بردار و درو کن، زیرا موسم درو رسیده و محصولِ زمین کاملاً آماده است.» <span class="verse-marker">۱۶</span>پس آن کس که روی ابر نشسته بود، داس خویش را به‌کار بُرد و محصولِ زمین درو شد. <span class="verse-marker">۱۷</span>بعد فرشتۀ دیگری از عبادتگاه در آسمان بیرون آمد. او نیز داس تیزی در دست داشت. <span class="verse-marker">۱۸</span>سپس از قربانگاه نیز فرشتۀ دیگری که حافظ آتشِ قربانگاه بود، آمد و به صاحب داسِ تیز فریاد زده گفت: «داس تیز خود را به‌کار ببر و انگورهای تاکستان این دنیا را بچین. زیرا خوشه‌های آن رسیده است.» <span class="verse-marker">۱۹</span>پس آن فرشته داس خود را به‌کار بُرد و انگورهای تاکستان این دنیا را چید و آن‌ها را در چرخُشتِ بزرگ غضب خدا ریخت. <span class="verse-marker">۲۰</span>انگورها را در آن چرخُشت که در خارج شهر بود، زیر پاها کوبیدند و سیلابی از خون جاری شد که به اندازۀ چهل فرسنگ (احتمالاً برابر با سیصد کیلومتر) و به بلندی افسار اسپان بود. </p>
  <a id="c15"></a>
  <h2>فصل پانزدهم </h2>
  <h3>فرشتگان و بلایای آخر </h3>
  <p>
    <span class="verse-marker">۱</span>در آسمان علامت بزرگ و شگفت‌انگیزی دیدم: هفت فرشته با هفت بلا. آن‌ها آخرین بلایا هستند، زیرا با آن‌ها غضب خدا به پایان می‌رسد. </p>
  <p>
    <span class="verse-marker">۲</span>چیزی دیدم که شبیه بحرِ شیشه‌مانند آمیخته به آتش بود و در کنار این بحر شیشه‌مانند، آن کسانی که بر حیوان وحشی و پیکرۀ او و عدد اسمش پیروز شده بودند، قرار داشتند و چنگ‌هایی را که خدا به آن‌ها داده بود، در دست‌های شان دیده می‌شد. <span class="verse-marker">۳</span>آن‌ها سرود موسی بندۀ خدا و سرود بره را می‌سرائیدند و می‌گفتند: </p>
  <p class="verse1">«چقدر بزرگ و شگفت‌انگیز است اعمال تو، </p>
  <p class="verse2">ای خداوند، خدای قادر مطلق! </p>
  <p class="verse1">چقدر عادلانه و درست است روش‌های تو، </p>
  <p class="verse2">ای پادشاه ملتها! </p>
  <p class="verse1">
    <span class="verse-marker">۴</span>کیست که از تو نترسد، ای خداوند، </p>
  <p class="verse2">و نام تو را جلال ندهد؟ </p>
  <p class="verse2">زیرا تو تنها مقدسی. </p>
  <p class="verse1">همۀ ملتها خواهند آمد </p>
  <p class="verse1">و در پیشگاه تو پرستش خواهند نمود، </p>
  <p class="verse2">زیرا کارهای عادلانۀ تو بر هیچ کس پوشیده نیست.» </p>
  <p>
    <span class="verse-marker">۵</span>بعد از این دیدم که عبادتگاه، یعنی خیمۀ شهادت، در آسمان باز شد <span class="verse-marker">۶</span>و از آن هفت فرشته با هفت بلا بیرون آمد. فرشتگان کتان پاکیزه و نورانی به تن و شالِ زرین به دور سینه داشتند. <span class="verse-marker">۷</span>آنگاه یکی از آن چهار حیوان هفت جام طلایی را که از خشم خدایی که تا به ابد زنده است پُر بود، به هفت فرشته داد <span class="verse-marker">۸</span>و عبادتگاه از دود جلال و قدرت خدا پُر گشت، به طوری که هیچ کس نتوانست تا وقتی که هفت بلای آن هفت فرشته تمام نشده بود، به آن جا وارد شود. </p>
  <a id="c16"></a>
  <h2>فصل شانزدهم </h2>
  <h3>جام‌های خشم خدا </h3>
  <p>
    <span class="verse-marker">۱</span>آنگاه از عبادتگاه صدای بلندی شنیدم و آن صدا به هفت فرشته گفت: «بروید و هفت جام خشم خدا را به زمین بریزید.» </p>
  <p>
    <span class="verse-marker">۲</span>پس فرشتۀ اول رفت و جام خود را بر زمین ریخت و زخم‌های دردناک و بدنمایی بر بدن مردمانی که نشان حیوان وحشی را به خود داشتند و پیکره‌اش را می‌پرستیدند، پدیدار گشت. </p>
  <p>
    <span class="verse-marker">۳</span>فرشتۀ دوم جام خود را به بحر ریخت و بحر به خونی مثل خون شخص مرده مبدل شد و همۀ جانداران بحر مُردند. </p>
  <p>
    <span class="verse-marker">۴</span>فرشتۀ سوم جام خود را بر دریاها و چشمه‌ها ریخت و آن‌ها به خون مبدل گشتند. <span class="verse-marker">۵</span>آنگاه شنیدم که فرشتۀ حافظ آبها می‌گفت: «تو در داوری‌های خویش عادل هستی، تویی آن قدوس که هستی و بوده‌ای، <span class="verse-marker">۶</span>زیرا آنها خون مقدسین و خون انبیاء را ریختند و تو به آنها خون داده‌ای تا بنوشند، زیرا مستحق آنند.» <span class="verse-marker">۷</span>و شنیدم که از قربانگاه ندایی آمد، که می‌گفت: «بلی، ای خداوند، خدای قادر مطلق، چقدر راست و عادلانه است داوری‌های تو!» </p>
  <p>
    <span class="verse-marker">۸</span>فرشتۀ چهارم جام خود را بر آفتاب ریخت و آن اجازه یافت با گرمای خود آدمیان را بسوزاند. <span class="verse-marker">۹</span>مردم چنان از شدت حرارت آفتاب سوختند که به خدایی که چنین بلایایی در اختیار دارد، کفر می‌گفتند و حاضر نبودند از اعمال خود توبه نموده، خدا را تمجید نمایند. </p>
  <p>
    <span class="verse-marker">۱۰</span>فرشتۀ پنجم جام خود را بر روی تخت حیوان وحشی ریخت و سلطنت او به تاریکی فرو رفت. آدمیان از درد و رنج، زبان‌های خود را می‌گزیدند <span class="verse-marker">۱۱</span>و به خدای آسمان به خاطر دردها و زخم‌های خویش کفر می‌گفتند و از اعمال خود توبه نمی‌کردند. </p>
  <p>
    <span class="verse-marker">۱۲</span>فرشتۀ ششم جام خود را بر دریای بزرگ فرات ریخت و آبش خشک شد تا راه برای آمدن شاهان مشرق‌زمین باز باشد. <span class="verse-marker">۱۳</span>آنگاه دیدم که از دهان اژدها و از دهان حیوان وحشی و از دهان آن نبی دروغین سه روح ناپاک مانند سه بقه بیرون آمدند. <span class="verse-marker">۱۴</span>این ارواح، شیاطینی هستند که قدرت انجام معجزات نیز دارند. آن‌ها به سرتاسر جهان می‌روند تا پادشاهان تمام دنیا را برای جنگ روز بزرگ خدای قادر مطلق جمع کنند. </p>
  <p>
    <span class="verse-marker">۱۵</span>«توجه کنید، من مثل یک دزد می‌آیم. خوشا به حال کسی که آماده باشد و لباس خود را نگه دارد تا مجبور نشود عریان و شرمنده در پیش چشم همه راه برود!» <span class="verse-marker">۱۶</span>پس شیاطین، پادشاهان را در جایی که به عبرانی «حارمَگِدون» خوانده می‌شود، جمع کردند. </p>
  <p>
    <span class="verse-marker">۱۷</span>آنگاه فرشتۀ هفتم جام خود را بر هوا ریخت و از عبادتگاه و از تخت، صدای بلندی شنیده شد که می‌گفت: «همه چیز تمام شد!» <span class="verse-marker">۱۸</span>و رعد و برق و صداهای مهیب شنیده شد و زلزلۀ شدیدی رخ داد، که مانند آن در تاریخ بشر هرگز دیده نشده بود. <span class="verse-marker">۱۹</span>شهر بزرگ سه پاره شد. شهرهای دنیا ویران شد و خدا اعمال بابِل بزرگ را نادیده نگرفت، بلکه او را مجبور کرد جامی را که از شراب آتشین خشم و غضب او پُر بود، بنوشد. <span class="verse-marker">۲۰</span>جزیره‌ها همه ناپدید و کوه‌ها محو شدند. <span class="verse-marker">۲۱</span>دانه‌های ژالۀ بسیار بزرگ و سنگین از آسمان بر سر آدمیان بارید و مردم به خاطر این ژاله، خدا را کفر می‌گفتند، زیرا این بلایی بسیار وحشتناک بود. </p>
  <a id="c17"></a>
  <h2>فصل هفدهم </h2>
  <h3>فاحشۀ بزرگ </h3>
  <p>
    <span class="verse-marker">۱</span>آنگاه یکی از آن هفت فرشته‌ای که جام به دست داشتند آمد و با من صحبت کرد. او گفت: «بیا، تا مجازات آن فاحشۀ بزرگ را که در کنار دریا‌های بسیار قرار دارد به تو نشان دهم. <span class="verse-marker">۲</span>پادشاهان زمین با او زنا کرده‌اند و مردم سراسر جهان از نوشیدن شراب زناکاری او خود را مست ساخته‌اند.» </p>
  <p>
    <span class="verse-marker">۳</span>و آن فرشته مرا در روح به بیابان بُرد و در آنجا زنی را دیدم که بر حیوان وحشی سرخ رنگی سوار بود. بدن این حیوان از نام‌های کفرآمیز پوشیده و دارای هفت سر و ده شاخ بود. <span class="verse-marker">۴</span>آن زن لباس ارغوانی و سرخ در بر داشت و با طلا و جواهرات و مروارید آراسته شده بود. او در دست خود جام طلایی داشت که از فجور و کثافات زنای او پُر بود. <span class="verse-marker">۵</span>بر پیشانی‌اش این اسم مرموز نوشته شده بود: «بابِل بزرگ، مادر فواحش و تمام کثافات روی زمین.» <span class="verse-marker">۶</span>من دیدم که آن زن از خون مقدسین و خون شاهدان عیسی سرمست بود. </p>
  <p>همین که به او نگاه کردم، سخت در شگفت شدم. <span class="verse-marker">۷</span>اما آن فرشته به من گفت: «چرا اینقدر تعجب کردی؟ من راز آن زن و راز آن حیوان وحشی را که دارای هفت سر و ده شاخ است و او بر آن سوار است به تو می‌گویم. <span class="verse-marker">۸</span>آن حیوان که زمانی زنده بود و دیگر زنده نیست، بزودی از چاه بی‌انتها بیرون می‌آید و به سوی هلاکت خواهد رفت. از میان مردمان روی زمین آنانی که نام‌های شان پیش از پیدایش دنیا در کتاب زندگی نوشته نشده بود، از دیدن این حیوان تعجب خواهند کرد، زیرا او زنده بود ولی دیگر زنده نیست اما بازهم خواهد آمد. </p>
  <p>
    <span class="verse-marker">۹</span>این به حکمت و فهم نیاز دارد. آن هفت سر، هفت تپه‌ای است که زن بر آن می‌نشیند و همچنین هفت پادشاه است <span class="verse-marker">۱۰</span>که پنج نفر از آن‌ها از سلطنت بر کنار شده‌اند و یکی هم اکنون فرمانروایی می‌کند، و آن هفتمی هنوز نیامده است و هر وقت بیاید، فقط مدت کوتاهی دوام خواهد آورد. <span class="verse-marker">۱۱</span>اما آن حیوان وحشی که زمانی زنده بود و دیگر زنده نیست، هشتمی است و با وجود آن، یکی از آن هفت نفر می‌باشد و به سوی هلاکت می‌رود. </p>
  <p>
    <span class="verse-marker">۱۲</span>ده شاخی که دیدی، ده پادشاه هستند که هنوز به سلطنت نرسیده‌اند، اما به آنها اختیار داده می‌شود که به مدت یک ساعت در سلطنت آن حیوان وحشی حصه داشته باشند. <span class="verse-marker">۱۳</span>زیرا هدف همۀ آن‌ها یکی است و قدرت و اختیارات خود را به حیوان وحشی می‌بخشند. <span class="verse-marker">۱۴</span>آن‌ها با بره جنگ خواهند کرد، اما بره پیروز خواهد شد، زیرا اوست خداوندِ خداوندان و شاهِ شاهان و همراهان او که «برگزیده و وفادار» خوانده شده‌اند، در پیروزی او شریک خواهند بود.» </p>
  <p>
    <span class="verse-marker">۱۵</span>آنگاه آن فرشته به من گفت: «در جایی که فاحشه ساکن است، آن آب‌هایی که دیدی نشانۀ قوم‌ها و جمعیت‌ها و ملتها و زبانها می‌باشند. <span class="verse-marker">۱۶</span>آن ده شاخی را که دیدی، با آن حیوان وحشی دشمن فاحشه خواهند شد و او را عریان و ویران خواهند ساخت. گوشت تنش را خواهند خورد و او را در آتش خواهند سوزانید. <span class="verse-marker">۱۷</span>زیرا خدا در دل‌های آن‌ها نهاده که خواست او را اجرا نمایند. پس هم رأی شدند و سلطنت خود را در اختیار حیوان وحشی قرار دادند تا آنچه خدا فرموده است، به کمال رسانند. <span class="verse-marker">۱۸</span>آن زنی را که دیدی، همان شهر بزرگ است که بر پادشاهان دنیا تسلط دارد.» </p>
  <a id="c18"></a>
  <h2>فصل هجدهم </h2>
  <h3>سقوط بابِل </h3>
  <p>
    <span class="verse-marker">۱</span>پس از این فرشته‌ای را دیدم، که از آسمان به زیر می‌آمد. او با اقتدار و اختیار عظیم آمد و زمین از شکوه و جلال او روشن شد. <span class="verse-marker">۲</span>آنگاه با صدایی بلند گفت: «بابِل سقوط کرده است! بابِل بزرگ سقوط کرده است! بابِل، مسکن شیاطین، و جای همه ارواح خبیث و قفس پرندگان نجس و نفرت‌انگیز شده است، <span class="verse-marker">۳</span>زیرا همۀ ملتها از شراب آتشین زنای او نوشیده‌اند. شاهان زمین با او زنا کرده‌اند و تاجران دنیا از زیادی عیاشی او توانگر شده‌اند.» </p>
  <p>
    <span class="verse-marker">۴</span>آنگاه صدای دیگری از آسمان شنیدم، که می‌گفت: «از او بیرون آئید. ای قوم برگزیدۀ من، مبادا در گناهان او شریک شوید و در بلاهایش شریک گردید، <span class="verse-marker">۵</span>زیرا گناهان او تا به فلک انباشته شده و خدا جنایات او را از یاد نبرده است. <span class="verse-marker">۶</span>آنچنان با او رفتار کنید که او با دیگران کرده است. برای اعمالش دو چندان به او باز گردانید. پیاله‌اش را دو برابر غلیظ‌تر از پیاله‌ای بگردانید که او برای شما تهیه کرده است. <span class="verse-marker">۷</span>او را به همان اندازه که از جلال و تجمل خویش فخر می‌کرد، غم و عذاب دهید. چون او در دل خود می‌گوید: «من مثل ملکه بر تخت خود نشسته‌ام! من دیگر بیوه نیستم و غم را هرگز نخواهم دید.» <span class="verse-marker">۸</span>به این جهت تمام بلایا یعنی مرگ و غم و قحطی در یک روز به او روی می‌آورند و او در آتش خواهد سوخت، زیرا خداوند، خدایی که این چنین او را جزا می‌دهد، قادر است.» </p>
  <p>
    <span class="verse-marker">۹</span>هرگاه پادشاهان زمین که با او زنا کرده‌اند و از تجمل زیاد او بهره‌مند شده‌اند، دود سوختن او را ببینند، به حال او گریه و زاری خواهند کرد. <span class="verse-marker">۱۰</span>آن‌ها از ترس عذابی که او متحمل می‌شود، دور ایستاده خواهند گفت: «آه، آه، ای شهر بزرگ، ای بابِل، شهر پُر‌قدرت که در یک ساعت به جزای خود رسیدی.» </p>
  <p>
    <span class="verse-marker">۱۱</span>تاجران دنیا نیز اشک خواهند ریخت و برای او ماتم خواهند گرفت، زیرا دیگر کسی کالاهای آنها را نمی‌خرد. <span class="verse-marker">۱۲</span>دیگر کسی کالاهای طلا و نقره، جواهرات و مروارید، لباس‌های ارغوانی و سرخ، یا ابریشم و کتان ظریف، انواع چوب‌های قیمتی و معطر، انواع ظروف عاجی و چوبی و برنجی و آهنین و یا مرمری، <span class="verse-marker">۱۳</span>دارچین و ادویه، عطریات و بُخُور و کُندُر، شراب و روغن، آرد و گندم، گاو و گوسفند، اسپ و ارابه‌های جنگی و حتی غلامان و نفوس انسانی آن‌ها را نمی‌خرد. <span class="verse-marker">۱۴</span>آن میوه‌ای را که سخت در آرزوی به‌دست آوردنش بودی، از دست دادی و تجمل و شکوه تو از بین رفته است و دیگر هیچ وقت آن‌ها را نخواهی یافت. <span class="verse-marker">۱۵</span>تاجران این کالاها که ثروت خود را از آن شهر به دست آوردند، از ترس عذاب او دور خواهند ایستاد و با گریه و غم خواهند گفت: <span class="verse-marker">۱۶</span>«آه، آه، ای شهر بزرگ که به لباس‌های کتان ظریف ارغوانی و سرخ ملبس و با طلا و جواهر و مروارید آراسته بودی! <span class="verse-marker">۱۷</span>در یک ساعت همۀ ثروت تو تباه گردیده است!» </p>
  <p>تمام ناخدایان و ملاحان و مسافران بحری و آنانی که از راه بحر تجارت می‌کنند، دور ایستادند. <span class="verse-marker">۱۸</span>همین که دود سوختن او را دیدند فریاد زده گفتند: «آیا هرگز شهری مثل این شهر بزرگ بوده است؟» <span class="verse-marker">۱۹</span>آن‌ها بر سرهای خود خاک ریخته و با گریه و زاری فریاد زده می‌گفتند: «آه، آه، ای شهر بزرگ، شهری که تمام کشتی‌داران بحر از ثروت او توانگر شدند، در یک ساعت ویران شده است.» </p>
  <p>
    <span class="verse-marker">۲۰</span>ای آسمان از نابودی او خوشی کن، ای مقدسین و ای رسولان، و ای انبیاء خوشی کنید، چون خداوند انتقام شما را از او گرفته است. </p>
  <p>
    <span class="verse-marker">۲۱</span>آنگاه فرشته‌ای نیرومند، سنگی را که به بزرگی سنگ آسیاب بود برداشت و به بحر انداخت و گفت: «همین طور بابِل، آن شهر بزرگ به سختی خواهد افتاد و دیگر یافت نخواهد شد. <span class="verse-marker">۲۲</span>دیگر صدای چنگ‌نوازان و مطربان و نی‌زنان و شیپور‌نوازان در تو شنیده نخواهد شد! دیگر صنعتگران هیچ حرفه‌ای در تو نخواهند یافت! دیگر صدای آسیاب در تو به گوش نخواهد رسید! <span class="verse-marker">۲۳</span>و نور چراغ در تو دیده نخواهد شد! و دیگر صدای عروس و داماد در تو به گوش نخواهد رسید. روزگاری تمام بزرگان دنیا تاجران تو بودند و تو با جادوی خود همۀ ملتها را فریفته بودی. <span class="verse-marker">۲۴</span>زیرا بابِل به خاطر خون انبیاء و خون مقدسان و خون همۀ مقتولان روی زمین که در آن یافت شد، به جزای خود رسید.» </p>
  <a id="c19"></a>
  <h2>فصل نوزدهم </h2>
  <p>
    <span class="verse-marker">۱</span>پس از این وقایع صدایی شنیدم که مانند فریاد گروهی زیاد در آسمان طنین افگند و می‌گفت: «خدا را شکر! رستگاری و جلال و قدرت از خدای ماست. <span class="verse-marker">۲</span>زیرا داوری‌های او راست و عادلانه است! او فاحشۀ بزرگ را که با زنای خود زمین را آلوده ساخت، محکوم کرده و انتقام خون بندگان خود را از او گرفته است.» <span class="verse-marker">۳</span>آن‌ها بار دیگر گفتند: «خدا را شکر! دود آن در تمام زمانها و قرون بلند خواهد بود.» </p>
  <h3>جشن عروسی بره </h3>
  <p>
    <span class="verse-marker">۴</span>آن بیست و چهار پیر و چهار حیوان در برابر خدایی که بر تخت نشسته بود، به روی خود افتادند و او را عبادت نموده گفتند: «آمین! خدا را شکر!» </p>
  <p>
    <span class="verse-marker">۵</span>آنگاه از تخت صدایی آمد که می‌گفت: «ای تمام بندگان او، و ای کسانی که از او می‌ترسید، از کوچک و بزرگ، خدای ما را سپاس گوئید.» <span class="verse-marker">۶</span>آنگاه صدایی شنیدم که مانند صدای گروهی زیاد و صدای آب‌های بسیار و غرش شدید رعد بود و می‌گفت: «خدا را شکر! خداوند، خدای ما که قادر مطلق است سلطنت می‌کند! <span class="verse-marker">۷</span>خوشی و وجد کنیم و جلال او را ستایش کنیم، زیرا زمان جشن عروسی بره رسیده است، عروس او خود را آماده ساخته است <span class="verse-marker">۸</span>و لباسی از کتان ظریف پاک و درخشان را پوشیده است.» (مقصود از کتان ظریف، اعمال نیک مقدسین است.) </p>
  <p>
    <span class="verse-marker">۹</span>سپس فرشته به من گفت: «این را بنویس، خوشا به حال کسانی که به جشن عروسی بره دعوت می‌شوند.» او همچنین به من گفت: «اینها کلام حقیقی خداست.» <span class="verse-marker">۱۰</span>در پیش پای او به خاک افتادم تا او را عبادت کنم، اما او به من گفت: «نه، چنین نکن، من خادمی هستم مانند تو و برادرانت که به عیسی‌مسیح شهادت می‌دهند، خدا را پرستش کن! زیرا شهادتی که دربارۀ عیسی داده شده، الهام‌بخش تمام پیشگویی‌هاست.» </p>
  <h3>ظهور پادشاهِ پادشاهان </h3>
  <p>
    <span class="verse-marker">۱۱</span>آنگاه آسمان را باز دیدم. اسپ سفیدی در آنجا بود که نام سوارش امین و حق بود. او با عدالت داوری و جنگ می‌کند. <span class="verse-marker">۱۲</span>چشمانش مانند شعلۀ آتش بود، نیم‌تاجهای بسیار بر سر داشت و نامی بر او نوشته بود، که هیچ کس جز خودش نمی‌توانست آن را بفهمد. <span class="verse-marker">۱۳</span>او لباسی آغشته به خون بر تن داشت و «کلام خدا» نام داشت. <span class="verse-marker">۱۴</span>لشکریان آسمان که سوار بر اسپ‌های سفید و ملبس به لباس‌های کتانِ نفیس و سفید و پاکیزه بودند، به دنبال او می‌رفتند. <span class="verse-marker">۱۵</span>از دهانش شمشیر تیزی بیرون آمد تا با آن ملتها را بزند. او با عصای آهنین بر آن‌ها حکومت خواهد کرد و شراب خشم و غضب خدای قادر مطلق را در چرخُشت خواهد فشرد. <span class="verse-marker">۱۶</span>بر لباس و ران او عنوان «شاهِ شاهان و خداوندِ خداوندان» مرقوم شده بود. </p>
  <p>
    <span class="verse-marker">۱۷</span>آنگاه فرشته‌ای را در آفتاب ایستاده دیدم که با صدای بلند به همۀ پرندگانی که در میان آسمان به حال پرواز بودند می‌گفت: «بیائید و برای جشن بزرگ خدا جمع شوید <span class="verse-marker">۱۸</span>و گوشت پادشاهان و فرماندهان و جنگ‌آوران، گوشت اسپان و سواران آن‌ها، گوشت همۀ آدمیان از برده تا آزاد، و از بزرگ تا کوچک را بخورید.» </p>
  <p>
    <span class="verse-marker">۱۹</span>آنگاه آن حیوان وحشی و پادشاهان زمین و لشکریان آن‌ها را دیدم که جمع شده‌اند تا با اسپ‌سوار و لشکریانش جنگ کنند. <span class="verse-marker">۲۰</span>حیوان وحشی و نبی دروغین که در حضور او معجزات بسیار کرده بود، هر دو گرفتار شدند. نبی دروغین با معجزات خود کسانی را که علامت حیوان وحشی را بر خود داشتند و پیکرۀ او را عبادت کرده بودند، فریفته بود. هر دوی آن‌ها زنده به داخل بحیرۀ آتش و شعله‌های گوگردی آن انداخته شدند. <span class="verse-marker">۲۱</span>لشکریان آن‌ها با شمشیری که از دهان اسپ‌سوار بیرون آمد به قتل رسیدند و همۀ پرندگان از گوشت آنها سیر شدند. </p>
  <a id="c20"></a>
  <h2>فصل بیستم </h2>
  <h3>سلطنت هزار ساله </h3>
  <p>
    <span class="verse-marker">۱</span>سپس فرشته‌ای را دیدم که از آسمان به زیر می‌آمد و کلید چاه بی‌انتها و زنجیر بزرگی در دست داشت. <span class="verse-marker">۲</span>او اژدها و آن مار قدیم را که همان ابلیس و یا شیطان است گرفت و او را برای مدت هزار سال در بند نهاده، <span class="verse-marker">۳</span>به چاه بی‌انتها انداخت و در آن را به رویش بسته، مُهر و لاک کرد تا او دیگر نتواند ملتها را تا پایان آن هزار سال گمراه سازد. بعد از آن برای زمانی کوتاه آزاد گذاشته خواهد شد. </p>
  <p>
    <span class="verse-marker">۴</span>آنگاه تخت‌هایی را دیدم که بر روی آن‌ها کسانی نشسته بودند که کار داوری به آن‌ها واگذار گردیده بود. همچنین کسانی را دیدم که به خاطر شهادت عیسی و کلام خدا سرهای شان از تن جدا شده بود ـ کسانی که آن حیوان وحشی و پیکره‌اش را پرستش نکرده و نشان آن را بر پیشانی و دست‌های خود نداشتند ـ آن‌ها دوباره زنده شده و هزار سال با مسیح حکمرانی کردند. <span class="verse-marker">۵</span>اما بقیۀ مردگان تا پایان آن هزار سال زنده نشدند. این اولین رستاخیز است. <span class="verse-marker">۶</span>خجسته و مقدس است کسی که در رستاخیز اول حصه دارد. مرگ دوم بر آنها قدرت ندارد، بلکه آن‌ها کاهنان خدا و مسیح خواهند بود و تا یک هزار سال با او حکومت خواهند کرد. </p>
  <h3>شکست خوردن شیطان </h3>
  <p>
    <span class="verse-marker">۷</span>همین که این هزار سال به پایان برسد، شیطان از زندان خود آزاد خواهد شد <span class="verse-marker">۸</span>و برای فریب‌دادن ملتهای که در چهار گوشۀ زمینند، بیرون خواهد رفت. او، جوج و ماجوج را که مانند ریگ‌های بحر بی‌شمارند، برای جنگ جمع می‌کند. <span class="verse-marker">۹</span>آن‌ها در پهنۀ زمین پخش شدند و اردوی مقدسین و شهر محبوب او را محاصره کردند. اما از آسمان آتش بارید و آنها را نابود ساخت. <span class="verse-marker">۱۰</span>ابلیس که آنها را فریب می‌داد، خود به داخل بحیرۀ آتش و سنگ گوگرد، جایی که حیوان و نبی دروغین بودند، افگنده شد. آن‌ها شب و روز و تا ابد عذاب و شکنجه خواهند دید. </p>
  <h3>داوری آخر </h3>
  <p>
    <span class="verse-marker">۱۱</span>آنگاه تخت سفید بزرگی را دیدم که شخصی بر آن نشسته بود. آسمان و زمین از حضور او گریخت و دیگر اثری از آن‌ها نبود. <span class="verse-marker">۱۲</span>و مردگان را دیدم که همه از بزرگ و کوچک در مقابل تخت ایستاده بودند و کتابها باز می‌شد. در این وقت کتاب دیگری که همان کتاب زندگی است باز شد. مردگان مطابق آنچه در کتابها نوشته شده بود یعنی مطابق اعمال خود داوری شدند. <span class="verse-marker">۱۳</span>بحر، مردگان خود را تحویل و مرگ و عالم اموات نیز مردگانی را که در خود نگاه داشته بودند، پس دادند. آن‌ها از روی اعمال شان داوری شدند. <span class="verse-marker">۱۴</span>آنگاه مرگ و دنیای مردگان به بحیرۀ آتش افگنده شد. این بحیرۀ آتش مرگ دوم است. <span class="verse-marker">۱۵</span>و هرکس که نامش در کتاب زندگی نوشته نشده بود، به درون آن افگنده شد. </p>
  <a id="c21"></a>
  <h2>فصل بیست و یکم </h2>
  <h3>آسمان و زمین جدید </h3>
  <p>
    <span class="verse-marker">۱</span>آنگاه آسمانی نو و زمین نو را دیدم. زیرا آسمان و زمینِ اول ناپدید شدند و دیگر بحری وجود نداشت. <span class="verse-marker">۲</span>شهر مقدس یعنی اورشلیم جدید را دیدم که از آسمان از جانب خدا، مانند عروسی که برای شوهر خود آراسته و آماده شده باشد، به زیر می‌آمد. <span class="verse-marker">۳</span>از تخت صدای بلندی شنیدم که می‌گفت: «اکنون خیمۀ حضور خدا در میان آدمیان است و او در بین آنها ساکن خواهد شد و آنها قوم برگزیدۀ او و او خدای آنها خواهد بود. <span class="verse-marker">۴</span>او هر اشکی را از چشمان آن‌ها پاک خواهد کرد. دیگر از مرگ و غم و گریه و درد و رنج اثری نخواهد بود، زیرا چیزهای کهنه درگذشته است.» </p>
  <p>
    <span class="verse-marker">۵</span>سپس آن تخت‌نشین گفت: «اکنون من همه چیز را از نو می‌سازم» و به من گفت: «این را بنویس زیرا این سخنان راست است و می‌توان به آن‌ها اعتماد کرد.» <span class="verse-marker">۶</span>او به من گفت: «تمام شد، من الف و یا، اول و آخر هستم. من به تشنگان از آب چشمۀ زندگی، رایگان خواهم بخشید. <span class="verse-marker">۷</span>هر که پیروز شود، این را به میراث خواهد بُرد، و من خدای او خواهم بود و او پسر من. <span class="verse-marker">۸</span>اما سزای بزدلان، بی‌ایمانان، فاسدان، آدمکشان، زناکاران، جادوگران، بت‌پرستان و انواع دروغگویان، بحیره‌ای از شعله‌های آتش و گوگرد خواهد بود. این است مرگ دوم.» </p>
  <h3>اورشلیم جدید </h3>
  <p>
    <span class="verse-marker">۹</span>آنگاه یکی از آن هفت فرشته که هفت پیالۀ پُر از هفت بلای آخر را به دست داشت آمد و به من گفت: «بیا، من عروس یعنی همسر بره را به تو نشان خواهم داد.» <span class="verse-marker">۱۰</span>او مرا در روح به کوه بسیار بلندی بُرد و شهر مقدس اورشلیم را به من نشان داد که از آسمان، از نزد خدا به زیر می‌آمد. <span class="verse-marker">۱۱</span>این شهر، با شکوه خدایی و مانند جواهری گرانبها می‌درخشید، آن مانند یشم بود و به روشنی بلور. <span class="verse-marker">۱۲</span>دیوار بسیار بلندی با دوازده دروازه داشت که بر آن‌ها دوازده فرشته بود و بر دروازه‌ها، نامهای دوازده طایفۀ بنی‌اسرائیل نقش بسته بود. <span class="verse-marker">۱۳</span>سه دروازه به جانب شرق بود، سه دروازه به جانب شمال، سه دروازه به جانب جنوب و سه دروازه به جانب غرب. <span class="verse-marker">۱۴</span>دیوار شهر بر دوازده سنگ بنا شده بود و بر آن سنگها، نام‌های دوازده رسول بره منقوش بود. <span class="verse-marker">۱۵</span>فرشته‌ای که با من سخن می‌گفت، متری طلایی در دست داشت تا شهر و دیوارش و دروازه‌هایش را با آن اندازه بگیرد. <span class="verse-marker">۱۶</span>شهر به شکل مربع و پهنا و درازایش یکی بود؛ اندازۀ آن با متری که در دست داشت، دو هزار و چهارصد کیلومتر بود. درازا و پهنا و بلندیش برابر بود. <span class="verse-marker">۱۷</span>دیوارش به بلندی یکصد و چهل و چهار واحد اندازه‌گیری (احتمالاً برابر با هفتاد و دو متر) بود، یعنی به مقیاس‌های انسانی که آن فرشته به کار می‌بُرد. <span class="verse-marker">۱۸</span>دیوارش از یشم ساخته شده بود. خود شهر از طلای خالص و مانند شیشه پاک و شفاف بود. <span class="verse-marker">۱۹</span>سنگ‌هایی که دیوارهای شهر بر آن بنا شده بودند، به انواع گوهرها آراسته شده بودند. اولین سنگ بنا از یشم و دومی از سنگ لاجورد، سومی از سنگ عقیق سفید، چهارمی از زمرد، <span class="verse-marker">۲۰</span>پنجمی عقیق سرخ، ششمی عقیق جگری، هفتمی زبرجد سبز و هشتمی یاقوت کبود، نهمی یاقوت زرد، دهمی عقیق سبز، یازدهمی فیروزه و دوازدهمی لعل بنفش بود. <span class="verse-marker">۲۱</span>دوازده دروازۀ آن شهر عبارت از دوازده مروارید بود و هر دروازه از یک مروارید ساخته شده بود. جاده‌های شهر از طلای خالص و مانند شیشه پاک و شفاف بود. </p>
  <p>
    <span class="verse-marker">۲۲</span>در شهر عبادتگاهی ندیدم، زیرا عبادتگاهش خود خداوند، خدای قادر مطلق و بره بود. <span class="verse-marker">۲۳</span>شهر احتیاج به آفتاب و ماه نداشت که بر آن بدرخشد، زیرا شکوه خدا بر آن نور می‌داد و چراغ آن بره است. <span class="verse-marker">۲۴</span>در نور او ملتها راه خواهند رفت و پادشاهان زمین همۀ جلال خود را به آنجا خواهند آورد. <span class="verse-marker">۲۵</span>دروازه‌های شهر در روز بسته نمی‌شوند و شب نیز در آنجا نخواهد بود. <span class="verse-marker">۲۶</span>ثروت و جلال ملتها به آنجا خواهد آمد، <span class="verse-marker">۲۷</span>اما هیچ ناپاکی وارد آن نخواهد شد و نه کسی که گفتارش ناراست و کارهایش زشت و پلید است، بلکه تنها آن کسانی که نام شان در کتاب زندگی بره نوشته شده است به آن وارد می‌شوند. </p>
  <a id="c22"></a>
  <h2>فصل بیست و دوم </h2>
  <p>
    <span class="verse-marker">۱</span>آنگاه دریای آب زندگی را که مثل بلور برق می‌زد، به من نشان داد. آن دریا از تخت سلطنت خدا و بره سرچشمه گرفته <span class="verse-marker">۲</span>و از میان جادۀ شهر می‌گذشت. در هر طرف دریا یک درخت زندگی بود که سالی دوازده‌بار میوه می‌آورد، هر ماه یکبار از برگ این درخت برای درمان درد ملتها استفاده می‌شد. <span class="verse-marker">۳</span>دیگر چیزی که لعنت شده باشد در آن یافت نخواهد شد. </p>
  <p>تخت سلطنت خدا و بره در آنجا خواهد بود و بندگانش او را پرستش خواهند کرد. <span class="verse-marker">۴</span>همه او را روبرو خواهند دید و نام او را بر پیشانی‌های خود خواهند داشت. <span class="verse-marker">۵</span>دیگر شب نخواهد بود و آنها به نور چراغ و آفتاب احتیاج نخواهند داشت، زیرا خداوند، خدا، نور ایشان خواهد بود و آن‌ها تا به ابد فرمانروایی خواهند کرد. </p>
  <h3>ظهور عیسی‌مسیح </h3>
  <p>
    <span class="verse-marker">۶</span>سپس آن فرشته به من گفت: «این سخنان راست و قابل اعتماد است. خداوند، خدا که به انبیاء روح نبوت را می‌بخشد، فرشتۀ خود را فرستاد تا به بندگانش آنچه را که بزودی واقع خواهد شد، نشان دهد.» </p>
  <p>
    <span class="verse-marker">۷</span>عیسی می‌گوید: «بدانید، من بزودی می‌آیم، خوشا به حال کسی که به پیشگویی‌های این کتاب توجه کند.» </p>
  <p>
    <span class="verse-marker">۸</span>من، یوحنا، این چیزها را دیدم و شنیدم، و همین که اینها را دیدم و شنیدم، در مقابل آن فرشته‌ای که این چیزها را به من نشان داده بود، به خاک افتادم تا سجده کنم. <span class="verse-marker">۹</span>اما او به من گفت: «نه، چنین نکن! من خادمی هستم مانند تو و برادرانت یعنی انبیاء و کسانی که به سخنان این کتاب توجه دارند. فقط خدا را پرستش کن.» <span class="verse-marker">۱۰</span>سپس به من گفت: «پیشگویی‌های این کتاب را پنهان مکن، زیرا زمان وقوع آن نزدیک است. <span class="verse-marker">۱۱</span>پس بگذار شریر، به شرارت خود ادامه دهد و مفسد، همچنان به فساد بپردازد؛ شخص عادل، عدالت خود را ادامه دهد و هر که مقدس است، زندگی مقدس خود را.» </p>
  <p>
    <span class="verse-marker">۱۲</span>«من به زودی می‌آیم و برای هرکس مطابق اعمالش اجری با خود خواهم آورد. <span class="verse-marker">۱۳</span>من الف و یا، اول و آخر، ابتدا و انتها هستم. </p>
  <p>
    <span class="verse-marker">۱۴</span>خوشا به حال کسانی که لباسهای خود را پاک بشویند. آنها حق خوردن از درخت زندگی را خواهند داشت و به دروازه‌های شهر وارد خواهند شد، <span class="verse-marker">۱۵</span>اما سگان و جادوگران و زناکاران و آدمکشان و بت‌پرستان و همۀ کسانی که در قول و فعل دروغگو هستند، در خارج از شهر می‌مانند. </p>
  <p>
    <span class="verse-marker">۱۶</span>من، عیسی، فرشتۀ خود را پیش شما که در کلیساها هستید، فرستادم تا این امور را به شما اعلام کند. من ریشه و نهال داود و ستارۀ درخشان صبح هستم.» </p>
  <p>
    <span class="verse-marker">۱۷</span>روح و عروس می‌گویند: «بیا!» هر آنکه می‌شنود، بگوید: «بیا!» هر که تشنه است بیاید؛ و هر که اشتیاق دارد، آب زندگی را بپذیرد که این بخششی است رایگان. </p>
  <h3>خاتمه </h3>
  <p>
    <span class="verse-marker">۱۸</span>من به تمام کسانی که پیشگویی‌های این کتاب را می‌شنوند، اعلام می‌کنم که: «اگر کسی چیزی بر آن‌ها بیفزاید، خدا بلایایی را که در این کتاب آمده است، نصیب او خواهد کرد. <span class="verse-marker">۱۹</span>و اگر کسی از این پیشگویی‌ها چیزی کم کند، خدا او را از درخت زندگی و شهر مقدس که در این کتاب آمده است بی‌بهره خواهد ساخت.» </p>
  <p>
    <span class="verse-marker">۲۰</span>کسی که همۀ این چیزها را تصدیق می‌کند می‌گوید: «بلی، من به زودی می‌آیم!» آمین، بیا، ای عیسی، ای خداوند. </p>
  <p>
    <span class="verse-marker">۲۱</span>فیض عیسی خداوند با همۀ شما باد، آمین. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>