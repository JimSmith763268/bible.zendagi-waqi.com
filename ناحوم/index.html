<!doctype html>

<html lang="fa">
<head>
  <meta charset="utf-8">

  <title>کتاب ناحوم نبی</title>

  <link rel="stylesheet" href="/css/style.css">
  <script>var nc = 3;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>ناحوم </h1>
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <p>
    <span class="verse-marker">۱</span>خداوند این پیام را که راجع به نینوا بود در رؤیا به ناحومِ اَلقُوشی داد: </p>
  <h3>انتقام خداوند از نینوا </h3>
  <p>
    <span class="verse-marker">۲</span>خداوند، خدای غیور و انتقام گیرنده است. او با خشم و غضب انتقام می‌گیرد و دشمنان خود را مجازات می‌کند. <span class="verse-marker">۳</span>خداوند به زودی خشمگین نمی‌شود، اما او قادر و توانا است و گناه را هرگز بی جزا نمی‌گذارد. </p>
  <p>قدرت خداوند را می‌توان در طوفان و گِردباد مشاهده کرد. ابر‌ها خاکِ زیر پای او می‌باشند. <span class="verse-marker">۴</span>به فرمان او بحرها و دریاها خشک می‌شوند. کشتزارهای سرسبز باشان و کَرمَل از بین می‌روند و گلهای لبنان پژمرده می‌گردند. <span class="verse-marker">۵</span>در برابر او کوهها تکان می‌خورند و تپه‌ها هموار می‌شوند. جهان به لرزه می‌آید و ساکنین‌اش به وحشت می‌افتند. <span class="verse-marker">۶</span>کیست که بتواند در برابر خشم او مقاومت کند؟ غضب او مثل آتش می‌ریزد و صخره‌ها در برابر خشم او خُرد می‌شوند. </p>
  <p>
    <span class="verse-marker">۷</span>خداوند نیکو است و در روز سختی و مصیبت پناهگاه می‌باشد و از کسانیکه به او توکل می‌کنند مراقبت می‌کند. <span class="verse-marker">۸</span>اما مانند سیلابِ شدید دشمنان را نابود می‌سازد و مخالفین را در کام تاریک مرگ می‌فرستد. <span class="verse-marker">۹</span>آیا شما می‌توانید در برابر خداوند مقاومت کنید؟ او شما را از بین می‌برد تا دیگر نتوانید با او مخالفت نمائید. <span class="verse-marker">۱۰</span>دشمنان خداوند مانند خارهای بهم پیچیده و کاهِ‌خشک در آتش می‌سوزند و خاکستر می‌شوند. <span class="verse-marker">۱۱</span>از تو ای نینوا، شخصی پیدا می‌شود که علیه خداوند توطئه می‌کند. </p>
  <h3>پایان رنج و مصیبت </h3>
  <p>
    <span class="verse-marker">۱۲</span>خداوند به قوم برگزیدۀ خود، اسرائیل چنین می‌فرماید: «لشکر آشور هر قدر نیرومند و بی‌حساب باشد، شکست می‌خورد و نابود می‌شود. من شما را بقدر کافی به رنج و مصیبت گرفتار کردم، اما دیگر این کار را نمی‌کنم. <span class="verse-marker">۱۳</span>حالا یوغ غلامی را از گردن تان بر‌می‌دارم و شما را از بند زنجیر اسارت آشوریان آزاد می‌سازم.» </p>
  <p>
    <span class="verse-marker">۱۴</span>خداوند در مورد آشور می‌فرماید: «نسلی به نام تو باقی نمی‌ماند. بتها را از بتخانه‌هایت نابود می‌کنم. قبرت را می‌کنم، زیرا تو سزاوار مرگ هستی.» </p>
  <p>
    <span class="verse-marker">۱۵</span>ببینید، قاصدی از فراز کوهها پائین می‌شود و مژدۀ سلامتی را اعلام می‌کند. ای مردم یهودا، عیدهای خود را برگزار کنید و نذرهای خود را ادا نمائید، زیرا مردم شریر دیگر هرگز بر شما حمله نمی‌کنند. آن‌ها همه نابود شده‌اند. </p>
  <a id="c2"></a>
  <h2>فصل دوم </h2>
  <h3>سقوط نینوا </h3>
  <p>
    <span class="verse-marker">۱</span>ای نینوا، دشمنان بر تو حمله می‌آورند و با نیروی نظامی خود ترا خراب و ویران می‌کنند. پس بر حصارها پهره بگمار و از جاده‌ها مراقبت نما. قوایت را جمع کن و برای جنگ آماده باش. </p>
  <p>
    <span class="verse-marker">۲</span>(دشمنان دارائی یعقوب را غارت کردند، اما خداوند شوکت و شکوه گذشتۀ یعقوب و اسرائیل را دوباره به آن‌ها عطا می‌فرماید.) </p>
  <p>
    <span class="verse-marker">۳</span>دشمنان با سپرهای سرخ مسلح و با لباسهای سرخ نظامی ملبس هستند. عراده‌های آن‌ها را ببین که از جلا برق می‌زنند و بوسیلۀ اسپها حرکت می‌کنند. <span class="verse-marker">۴</span>عراده‌ها در جاده‌ها و میدانها به سرعت پیش می‌روند، مانند مشعل می‌درخشند و برق‌آسا می‌جهند. <span class="verse-marker">۵</span>سرکردگان نظامی احضار می‌شوند و آن‌ها سراسیمه و با عجله بطرف دیوارها می‌دوند و منجنیق‌های خود را آماده می‌کنند. <span class="verse-marker">۶</span>بندهای آب باز هستند و قصر شاهی را وحشت فراگرفته است. <span class="verse-marker">۷</span>ملکه را برهنه کرده با خود اسیر برده‌اند و کنیزانش مانند فاخته‌ها ناله می‌کنند و سینه‌زنان بدنبالش می‌روند. <span class="verse-marker">۸</span>شهر نینوا مثل حوض آب است که سوراخ شده باشد، ساکنین آن فرار می‌کنند. به فریاد کسانی که آن‌ها را از فرار بازمی‌دارند توجه نمی‌کنند. </p>
  <p>
    <span class="verse-marker">۹</span>خزانه های شهر پُر از اشیای نفیس‌اند. نقره ها را تاراج کنید! طلا ها را به یغما ببرید! <span class="verse-marker">۱۰</span>شهر نینوا خراب و متروک و ویران شده است. دلها از ترس آب می‌شوند، زانوان می‌لرزند، برای مردم نیرو نمانده و رنگ از چهره‌ها پریده است. </p>
  <p>
    <span class="verse-marker">۱۱</span>کجاست آن شهری که زمانی بیشۀ شیران و مسکن شیر بچه‌ها بود، شهری که در آن مردان، زنان و جوانان در رفاه و امنیت زندگی می‌کردند؟ <span class="verse-marker">۱۲</span>مردانش مثل شیر دشمنان را می‌دریدند و از همسر و فرزندان خود حفاظت می‌کردند. خانه‌های شان از غنایم و اسیران جنگ پُر بودند. </p>
  <p>
    <span class="verse-marker">۱۳</span>خداوند قادر مطلق می‌فرماید: «من ضد تو هستم! عراده‌هایت را می‌سوزانم. سربازانت را در جنگ هلاک می‌سازم. تمام مال و دارائی را که از مردم بزور گرفته‌ای، از تو پس می‌گیرم و دیگر کسی به پیغام و تقاضایت توجهی نمی‌کند.» </p>
  <a id="c3"></a>
  <h2>فصل سوم </h2>
  <h3>گناهان نینوا </h3>
  <p>
    <span class="verse-marker">۱</span>وای بر تو ای شهر خون‌ریز که پُر از دروغ و قتل و غارت هستی! <span class="verse-marker">۲</span>به صدای قمچین، غرش عرابه‌ها، تاخت اسپان و جهش عراده‌ها گوش بدهید! <span class="verse-marker">۳</span>سواران برای حمله آماده‌اند. شمشیرها و نیزه‌های براق آن‌ها می‌درخشند. تعداد بیشمار اجساد مقتولین در همه جا بچشم می‌خورد و سربازان دشمن در حین رفتن بر آن‌ها می‌افتند. <span class="verse-marker">۴</span>این نینوای زناکار و جادوگر مانند یک زن قشنگ با افسونِ زیبائی خود مردم را بدام مرگ می‌فرستاد و با فریب و نیرنگ آن‌ها را بنده و غلام خود می‌ساخت. </p>
  <p>
    <span class="verse-marker">۵</span>خداوند قادر مطلق می‌فرماید: «من ترا جزا می‌دهم و برهنه‌ات می‌کنم تا در پیش تمام اقوام خوار و رسوا شوی. <span class="verse-marker">۶</span>ترا با کثافات می‌پوشانم، ذلیلت می‌سازم و مایۀ عبرت مردم می‌گردانم. <span class="verse-marker">۷</span>همه کس از دیدن تو نفرت کرده رو‌بر‌می‌گردانند و می‌گویند: نینوا ویران شد. کسی بحال او افسوس نمی‌خورد و تسلی‌اش نمی‌دهد.» </p>
  <h3>نابودی حتمی </h3>
  <p>
    <span class="verse-marker">۸</span>ای نینوا، آیا تو بهتر از تِبس، پایتخت مصر هستی؟ آن شهر را هم دریای نیل از هر طرف احاطه کرده و مثل دیواری از آن محافظت می‌کرد. <span class="verse-marker">۹</span>حبشه و تمام قلمرو مصر تحت فرمانش بودند. قدرت و بزرگی او حد و اندازه نداشت و کشورهای فوط و لیبیا متحدین او بودند. <span class="verse-marker">۱۰</span>با اینهم مردم تِبس اسیر و تبعید شدند. اطفال شان را در کوچه و بازار زدند و کشتند. بر اشراف شان قرعه انداختند و رهبران شان را در بند و زنجیر بستند و همه به اسارت برده شدند. </p>
  <p>
    <span class="verse-marker">۱۱</span>و تو ای نینوا، مثل اشخاص مست گیچ می‌شوی و برای اینکه از شر دشمنان در امان باشی، خود را پنهان می‌کنی. <span class="verse-marker">۱۲</span>قلعه‌هایت به درختان انجیر می‌مانند که میوه‌هایش پخته شده باشند. و وقتیکه درختان را تکان بدهند، میوه‌هایش به دهان خورنده می‌ریزند. <span class="verse-marker">۱۳</span>مردان جنگی‌ات مثل زنان شده‌اند. کشورت در برابر قوای دشمن بی‌دفاع مانده است و دروازه‌هایت با پشت بندهای شان در آتش می‌سوزند. <span class="verse-marker">۱۴</span>چون بزودی محاصره می‌شوی پس آب را ذخیره کن. قلعه‌هایت را مستحکم ساز و گِل را آماده کن و برای ساختن دیوارهایت خشت بمال. <span class="verse-marker">۱۵</span>اما باوجود همه تلاش‌هایت، در آتش می‌سوزی، در جنگ قطعه قطعه می‌شوی و دشمنانت ترا مثل ملخ که محصول را می‌خورد، از بین می‌برند. </p>
  <p>مثل مور و ملخ زیاد و بیشمار شدی، <span class="verse-marker">۱۶</span>تعداد تاجرانت زیادتر از ستارگان آسمان بودند، ولی همگی مانند خیل ملخ بال گشودند و پرواز کردند. <span class="verse-marker">۱۷</span>حاکمان و پیشوایانت مثل ملخ‌هائی هستند که در روزهای سرد بر دیوارها جمع می‌شوند، اما وقتی آفتاب می‌درخشد و هوا گرم می‌شود همگی پرواز می‌کنند و کسی نمی‌داند که به کجا رفته‌اند. </p>
  <p>
    <span class="verse-marker">۱۸</span>ای پادشاه آشور، حاکمانت مُرده و اعیان و اشرافت به خواب ابدی فرو‌رفته‌اند. قومت بر کوهها پراگنده شده‌اند و کسی نیست که آن‌ها را جمع کند و برگرداند. <span class="verse-marker">۱۹</span>زخمت دوائی ندارد و جراحاتت علاج ناپذیر‌اند. همه کسانی که خبر نابودی ترا می‌شنوند از خوشی کف می‌زنند، زیرا هیچ کسی نیست که از دست تو ظلم و ستم ندیده باشد. </p>
  
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>