<!doctype html>

<html lang="fa">
<head>
  <meta charset="utf-8">

  <title>رساله به عبرانیان</title>

  <link rel="stylesheet" href="/css/style.css">
  <script>var nc = 13;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
        <option value="c6">۶</option>
        
        <option value="c7">۷</option>
        
        <option value="c8">۸</option>
        
        <option value="c9">۹</option>
        
        <option value="c10">۱۰</option>
        
        <option value="c11">۱۱</option>
        
        <option value="c12">۱۲</option>
        
        <option value="c13">۱۳</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>عبرانیان </h1>
  
  
  
  
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>برتری مسیح بر انبیاء </h3>
  <p>
    <span class="verse-marker">۱</span>خدا در ایام قدیم، در اوقات بسیار و به راه‌های مختلف به وسیلۀ انبیاء با پدران ما تکلم فرمود، <span class="verse-marker">۲</span>ولی در این روزهای آخر به وسیلۀ پسر خود با ما سخن گفته است. خدا این پسر را وارث کل کائنات گردانیده و به وسیلۀ او همۀ عالم هستی را آفریده است. <span class="verse-marker">۳</span>آن پسر، فروغ جلال خدا و مظهر کامل وجود اوست و کائنات را با کلام پُر قدرت خود نگه می‌دارد و پس از آنکه آدمیان را از گناهان شان پاک گردانید، در عالم بالا در دست راست حضرت اعلی نشست. </p>
  <h3>برتری مسیح بر فرشتگان </h3>
  <p>
    <span class="verse-marker">۴</span>همان‌طور که مقام او از مقام فرشتگان بالا‌تر بود، نامی که به او داده شد از نام آن‌ها برتر می‌باشد، <span class="verse-marker">۵</span>زیرا خدا هرگز به هیچ یک از فرشتگان نگفته است که: </p>
  <p class="verse1">«تو پسر من هستی، امروز پدر تو شده‌ام.» </p>
  <p class="no-indent">و یا: </p>
  <p class="verse1">«من برای او پدر خواهم بود و او پسر من خواهد بود.» </p>
  <p>
    <span class="verse-marker">۶</span>و باز وقتی نخست‌زاده را به دنیا می‌فرستد می‌فرماید: </p>
  <p class="verse1">«همۀ فرشتگان خدا او را بپرستند.» </p>
  <p>
    <span class="verse-marker">۷</span>اما دربارۀ فرشتگان می‌فرماید: </p>
  <p class="verse1">«خدا فرشتگانش را به صورت باد و خادمانش را مثل شعله‌های آتش می‌ گرداند.» </p>
  <p>
    <span class="verse-marker">۸</span>اما دربارۀ پسر فرمود: </p>
  <p class="verse1">«ای خدا، تخت سلطنت تو ابدی است و با عدالت حکومت می‌کنی. <span class="verse-marker">۹</span>تو راستی را دوست داشته و از ناراستی نفرت داری. از این جهت خدا، یعنی خدای تو، تو را با روغن شادمانی بیشتر از رفقایت مسح کرده است.» </p>
  <p>
    <span class="verse-marker">۱۰</span>و نیز: </p>
  <p class="verse1">«تو ای خداوند، در ابتدا زمین را آفریدی و آسمان‌ها کار دست‌های توست. <span class="verse-marker">۱۱</span>آن‌ها از میان خواهند رفت، اما تو باقی خواهی ماند. همۀ آن‌ها مثل لباس کهنه خواهند شد. <span class="verse-marker">۱۲</span>تو آن‌ها را مانند ردای به هم خواهی پیچید. بلی، چون آن‌ها مثل هر لباسی تغییر خواهند کرد. اما تو همان هستی و سال‌های تو پایانی نخواهد داشت.» </p>
  <p>
    <span class="verse-marker">۱۳</span>خدا به کدام‌یک از فرشتگان خود هرگز گفته است: </p>
  <p class="verse1">«به دست راست من بنشین، تا دشمنانت را پای‌انداز تو گردانم؟» </p>
  <p>
    <span class="verse-marker">۱۴</span>پس فرشتگان چه هستند؟ همۀ آن‌ها ارواحی هستند که خدا را خدمت می‌کنند و فرستاده می‌شوند تا وارثان نجات را یاری نمایند. </p>
  <a id="c2"></a>
  <h2>فصل دوم </h2>
  <h3>نجات بزرگ </h3>
  <p>
    <span class="verse-marker">۱</span>به این سبب ما باید هرچه بیشتر به آنچه شنیده‌ایم توجه کنیم، مبادا گمراه شویم. <span class="verse-marker">۲</span>صحت کلامی که به وسیلۀ فرشتگان بیان شد چنان به ثبوت رسید که هر خطا و نافرمانی نسبت به آن با مجازات لازم روبرو می‌شد. <span class="verse-marker">۳</span>پس اگر ما نجاتی به این بزرگی را نادیده بگیریم چگونه می‌توانیم از جزای آن بگریزیم؟ زیرا در ابتدا خود خداوند این نجات را اعلام نمود و آنانی که سخن او را شنیده بودند، حقیقتش را برای ما تصدیق و تأیید کردند. <span class="verse-marker">۴</span>در عین حال، خدا با آیات و عجایب و انواع معجزات و عطایای روح‌القدس مطابق ارادۀ خود گواهی آنها را تصدیق فرمود. </p>
  <h3>پیشوای ایمان ما </h3>
  <p>
    <span class="verse-marker">۵</span>خدا فرشتگان را فرمانروایان دنیای آینده ـ دنیایی که موضوع سخن ماست ـ قرار نداد، <span class="verse-marker">۶</span>بلکه در جایی گفته شده است: </p>
  <p class="verse1">«انسان چیست که او را به یاد آوری؟ </p>
  <p class="verse2">یا بنی آدم که به او توجه نمائی؟ </p>
  <p class="verse1">
    <span class="verse-marker">۷</span>اندک زمانی او را پائین‌تر از فرشتگان ساختی، </p>
  <p class="verse2">و تاج جلال و افتخار را بر سر او گذاشتی، </p>
  <p class="verse1">
    <span class="verse-marker">۸</span>و همه چیز را تحت فرمان او درآوردی.» </p>
  <p> </p>
  <p class="no-indent">پس اگر خدا همه چیز را تحت فرمان او درآورده، معلوم است که دیگر چیزی باقی نمانده که در اختیار او نباشد، اما در حال حاضر ما هنوز نمی‌بینیم که همه چیز در اختیار او باشد. <span class="verse-marker">۹</span>اما عیسی را می‌بینیم که اندک زمانی پائین‌تر از فرشتگان قرار گرفت، ولی اکنون تاج جلال و افتخار بر سر دارد، زیرا او متحمل مرگ شد تا به وسیلۀ فیض خدا، به خاطر تمام آدمیان طعم مرگ را بچشد. </p>
  <p>
    <span class="verse-marker">۱۰</span>شایسته بود که خدا ـ آفریدگار و نگهدار همه چیز ـ برای اینکه فرزندان بسیاری را به جلال برساند عیسی را نیز که پدید آورندۀ نجات آنها است از راه درد و رنج به کمال رساند. <span class="verse-marker">۱۱</span>آن کس که مردم را از گناهان شان پاک می‌گرداند و آنانی که پاک می‌ شوند همگی یک پدر دارند و به این جهت عیسی عار ندارد که آدمیان را برادران خود بخواند، <span class="verse-marker">۱۲</span>چنانکه می‌فرماید: </p>
  <p class="verse1">«نام تو را به برادرانم اعلام خواهم کرد، </p>
  <p class="verse2">و در میان جماعت تو را حمد خواهم خواند.» </p>
  <p>
    <span class="verse-marker">۱۳</span>و نیز گفته است: «به او توکل خواهم نمود.» باز هم می‌فرماید: «اینک من، و فرزندانی که خدا به من داده است.» </p>
  <p>
    <span class="verse-marker">۱۴</span>بنابراین چون این فرزندان انسان‌هایی دارای جسم و خون هستند، او نیز جسم و خون به خود گرفت و انسان گردید تا به وسیلۀ مرگ خود شیطان را که بر مرگ قدرت دارد نابود سازد <span class="verse-marker">۱۵</span>و آن کسانی را که به سبب ترس از مرگ تمام عمر در بردگی به سر برده‌اند، آزاد سازد. <span class="verse-marker">۱۶</span>البته او برای یاری فرشتگان نیامد، بلکه به خاطر نسل ابراهیم آمده است. <span class="verse-marker">۱۷</span>پس کاملاً لازم بود که او از هر لحاظ مانند برادران خود بشود تا به عنوان کاهن‌اعظم آنها در امور خدا، رحیم و وفادار باشد تا گناهان مردم را کفاره نماید. <span class="verse-marker">۱۸</span>چون خود او وسوسه و رنج دیده است، قادر است آنانی را که با وسوسه‌ها روبرو هستند، یاری فرماید. </p>
  <a id="c3"></a>
  <h2>فصل سوم </h2>
  <h3>برتری عیسی بر موسی </h3>
  <p>
    <span class="verse-marker">۱</span>بنابراین ای برادران مقدس من که در دعوت آسمانی شریک هستید، به عیسی که رسول و کاهن‌اعظم ایمان ماست چشم بدوزید، <span class="verse-marker">۲</span>تا بدانید چقدر به خدایی که او را برای انجام این کار برگزید وفادار بود، همانطور که موسی نیز در تمام خانۀ خدا وفادار بود. <span class="verse-marker">۳</span>کسی که خانه‌ای می‌سازد، بیش از خود خانه سزاوار احترام است، به همین طور عیسی نیز بیش از موسی شایسته احترام است. <span class="verse-marker">۴</span>هر خانه به دست کسی ساخته می‌شود، اما خدا سازندۀ همۀ چیز هاست. <span class="verse-marker">۵</span>موسی در تمام خانۀ خدا مانند یک خادم باوفا خدمت می‌کرد تا دربارۀ پیامی که بعدها می‌باید اعلام شود، شهادت دهد. <span class="verse-marker">۶</span>اما مسیح به عنوان پسر و صاحب خانه‌ای وفادار است و ما آن خانه هستیم، به شرطی که آن اعتماد و اطمینانی را که امید به ما می‌بخشد، تا به آخر محکم نگاه داریم. </p>
  <h3>آرامی قوم خدا </h3>
  <p>
    <span class="verse-marker">۷</span>زیرا چنانکه روح‌القدس می‌فرماید: </p>
  <p class="verse1">«امروز اگر صدای خدا را بشنوید، </p>
  <p class="verse2">
    <span class="verse-marker">۸</span>مانند ایامی که در بیابان سرکشی می‌ کردند بغاوت نکنید. </p>
  <p class="verse2">در آن زمان پدران شما در بیابان مرا آزمودند. </p>
  <p class="verse1">
    <span class="verse-marker">۹</span>بلی، پدران شما با وجود آنکه آنچه در چهل سال کرده بودم دیدند، </p>
  <p class="verse2">باز مرا امتحان کردند و آزمودند. </p>
  <p class="verse1">
    <span class="verse-marker">۱۰</span>به این سبب به آن قوم خشمگین شدم و گفتم: </p>
  <p class="verse2">افکار آن‌ها منحرف است و هرگز راه‌های مرا نیاموختند </p>
  <p class="verse1">
    <span class="verse-marker">۱۱</span>و در خشم خود سوگند یاد کردم که </p>
  <p class="verse2">آن‌ها به آرامی من نخواهند رسید.» </p>
  <p>
    <span class="verse-marker">۱۲</span>ای برادران من، متوجه باشید در میان شما کسی نباشد که قلبی آنقدر شریر و بی‌ایمان داشته باشد که از خدای زنده روی‌گردان شود. <span class="verse-marker">۱۳</span>در عوض، برای آنکه هیچ یک از شما فریب گناه را نخورد و سرکش نشود همیشه، تا زمانی که کلمۀ «امروز» را به‌کار می‌بریم، یکدیگر را تشویق نمائید. <span class="verse-marker">۱۴</span>زیرا اگر ما اعتماد اولیۀ خود را تا به آخر نگاه داریم شریکان مسیح هستیم، </p>
  <p>
    <span class="verse-marker">۱۵</span>یا چنانکه گفته می‌شود: </p>
  <p class="verse1">«امروز اگر صدای او را بشنوید، </p>
  <p class="verse2">مانند ایامی که سرکشی کردند، بغاوت نکنید.» </p>
  <p>
    <span class="verse-marker">۱۶</span>چه کسانی صدای خدا را شنیدند و سرکشی کردند؟ آیا همان کسانی نبودند که با هدایت موسی از مصر بیرون آمدند؟ <span class="verse-marker">۱۷</span>و خدا نسبت به چه کسانی مدت چهل سال خشمگین بود؟ آیا نسبت به همان کسانی نبود که گناه ورزیدند و در نتیجه اجساد شان در بیابانها افتاد؟ <span class="verse-marker">۱۸</span>و خدا برای چه کسانی سوگند یاد کرد که به آرامی او نخواهند رسید؟ مگر برای کسانی نبود که به هیچ‌وجه حاضر نشدند به او توکل نمایند؟ <span class="verse-marker">۱۹</span>پس می‌بینیم که بی‌ایمانی مانع رسیدن آن‌ها به آرامی موعود شد. </p>
  <a id="c4"></a>
  <h2>فصل چهارم </h2>
  <p>
    <span class="verse-marker">۱</span>پس چون این وعدۀ ورود به آرامی هنوز باقی است، ما باید بسیار متوجه باشیم مبادا کسی در میان شما پیدا شود که این فرصت را از دست داده باشد. <span class="verse-marker">۲</span>زیرا در واقع ما نیز مثل آنها مژده را شنیده‌ایم، اما این پیام برای آنها فایده‌ای نداشت، زیرا وقتی آن را شنیدند با ایمان به آن گوش ندادند. <span class="verse-marker">۳</span>ما چون ایمان داریم، به آرامی او دست می‌یابیم. گرچه کار خدا در موقع آفرینش دنیا پایان یافت، او فرموده است: </p>
  <p class="verse1">«در خشم خود سوگند یاد کردم که، </p>
  <p class="verse2">آن‌ها هرگز به آرامی من داخل نخواهند شد.» </p>
  <p>
    <span class="verse-marker">۴</span>زیرا در جایی در بارۀ روز هفتم چنین نوشته شده است: </p>
  <p class="verse1">«خدا در روز هفتم از کار خود آرامی گرفت.» </p>
  <p>
    <span class="verse-marker">۵</span>با‌وجود این، خدا در آیۀ فوق می‌فرماید: </p>
  <p class="verse1">«هرگز به آرامی من نخواهند رسید.» </p>
  <p>
    <span class="verse-marker">۶</span>پس چون هنوز عده‌ای فرصت دارند به آن داخل شوند و همچنین چون آنانی که اول بشارت را شنیدند از روی نافرمانی و بی‌ایمانی به آن داخل نشدند، <span class="verse-marker">۷</span>خدا روز دیگری ـ یعنی «امروز» را تعیین می‌کند، زیرا پس از سالیان دراز به وسیلۀ داود سخن گفته و با کلماتی که پیش از این نقل شد می‌فرماید: </p>
  <p class="verse1">«امروز اگر صدای او را بشنوید، بغاوت نکنید.» </p>
  <p>
    <span class="verse-marker">۸</span>اگر یوشع به آنها آرامی می‌بخشید، بعدها خدا دربارۀ روز دیگری چنین سخن نمی‌گفت. <span class="verse-marker">۹</span>بنابراین استراحت دیگری مثل استراحت روز سَبَت در انتظار قوم خداست. <span class="verse-marker">۱۰</span>زیرا هر کس به آرامی خدا داخل شود مثل خود خدا از کار خویش دست کشید. <span class="verse-marker">۱۱</span>پس سخت بکوشیم تا به آرامی او برسیم. مبادا کسی از ما گرفتار همان نافرمانی و بی‌ایمانی که قبلاً نمونه‌ای از آن را ذکر کردیم، بشود. </p>
  <p>
    <span class="verse-marker">۱۲</span>زیرا کلام خدا زنده و فعال و از هر شمشیر دو دَم تیزتر است و تا اعماق روح و نفس و مفاصل و مغز استخوان نفوذ می‌کند و نیات و اغراض دل انسان را آشکار می‌سازد. <span class="verse-marker">۱۳</span>در آفرینش چیزی نیست که از خدا پوشیده بماند. همه چیز در برابر چشمان او برهنه و رو باز است و همۀ ما باید حساب خود را به او پس بدهیم. </p>
  <h3>برتری عیسی بر کاهنان اعظم </h3>
  <p>
    <span class="verse-marker">۱۴</span>پس چون ما کاهنی به این بزرگی و عظمت داریم که به عرش برین رفته است، یعنی عیسی، پسر خدا، اعتراف ایمان خود را محکم نگاهداریم؛ <span class="verse-marker">۱۵</span>زیرا کاهن‌اعظم ما کسی نیست که از همدردی با ضعف‌های ما بی‌خبر باشد، بلکه کسی است که درست مانند ما در هر چیز وسوسه شد، ولی مرتکب گناه نگردید. <span class="verse-marker">۱۶</span>پس بیائید تا با دلیری به تخت فیض بخش خدا نزدیک شویم تا رحمت یافته در وقت احتیاج از او فیض یابیم. </p>
  <a id="c5"></a>
  <h2>فصل پنجم </h2>
  <p>
    <span class="verse-marker">۱</span>هر کاهن‌اعظم از میان مردم برگزیده می‌شود تا نمایندۀ مردم در حضور خدا باشد. او به خاطر گناهان انسان هدایائی تقدیم خدا نموده و مراسم قربانی را انجام می‌دهد. <span class="verse-marker">۲</span>چون خود او دچار ضعف‌های انسانی است، می‌تواند با نادانان و خطاکاران همدردی کند. <span class="verse-marker">۳</span>ولی به علت ضعف خود مجبور است، نه تنها برای گناهان مردم، بلکه به خاطر گناهان خویش نیز قربانی بنماید. <span class="verse-marker">۴</span>هیچ کس اختیار ندارد این افتخار را نصیب خود بسازد، بلکه فقط با دعوت خدا به این مقام می‌رسد، همان‌طور که هارون رسید. </p>
  <p>
    <span class="verse-marker">۵</span>مسیح هم همین‌طور، او افتخار کاهن‌اعظم شدن را برای خود اختیار نکرد، بلکه خدا به او فرمود: </p>
  <p class="verse1">«تو پسر من هستی، </p>
  <p class="verse2">امروز پدر تو شده ام.» </p>
  <p>
    <span class="verse-marker">۶</span>و نیز در جای دیگر می‌فرماید: </p>
  <p class="verse1">«تو تا ابد کاهن هستی، </p>
  <p class="verse2">کاهنی در رتبۀ ملکیزدق» </p>
  <p>
    <span class="verse-marker">۷</span>عیسی در زمان زندگی خود بر روی زمین با ناله و اشک از درگاه خدایی که به رهایی او از مرگ قادر بود دعا کرد و حاجت خویش را خواست و به خاطر این که کاملاً تسلیم بود، دعایش مستجاب شد. <span class="verse-marker">۸</span>اگر چه پسر خدا بود، اطاعت را از راه تحمل درد و رنج آموخت <span class="verse-marker">۹</span>و وقتی به کمال رسید سرچشمۀ نجات ابدی برای همۀ ایمانداران خود گردید، <span class="verse-marker">۱۰</span>و خدا لقب کاهن‌اعظم، کاهنی به رتبۀ ملکیزدق را به او داد. </p>
  <h3>خطر دوری از خدا </h3>
  <p>
    <span class="verse-marker">۱۱</span>دربارۀ او مطالب زیادی برای گفتن داریم، ولی شرح آن برای شما که در درک این چیزها دیر فهم شده‌اید دشوار است. <span class="verse-marker">۱۲</span>شما که تا این موقع باید معلم دیگران می‌شدید، هنوز احتیاج دارید که پیام خدا را از الفبا به شما تعلیم دهند. شما به جای غذای قوی به شیر احتیاج دارید. <span class="verse-marker">۱۳</span>کسی که فقط شیر می‌خورد، طفل است و در تشخیص حق از باطل تجربه ندارد. <span class="verse-marker">۱۴</span>اما غذای قوی برای بزرگ‌سالان و برای کسانی است، که قوای ذهنی آن‌ها با تمرین‌های طولانی پرورش یافته است تا بتوانند نیک و بد را از هم تشخیص بدهند. </p>
  <a id="c6"></a>
  <h2>فصل ششم </h2>
  <p>
    <span class="verse-marker">۱</span>پس دروس ابتدای مسیحیت را پشت سر بگذاریم و به سوی بلوغ پیش برویم. ما نباید همان مقدمات اولیه مانند توبه از اعمال بی‌فایده، ایمان به خدا، <span class="verse-marker">۲</span>تعلیم درباره تعمید‌های مختلف و دستگذاری و قیامت مردگان و جزای ابدی را تکرار کنیم. <span class="verse-marker">۳</span>بلی، به امید خدا پیش خواهیم رفت. </p>
  <p>
    <span class="verse-marker">۴</span>زیرا آنانی که از نور خدا روشن شده‌اند و طعم عطیۀ آسمانی را چشیده‌اند و در روح‌القدس نصیبی دارند <span class="verse-marker">۵</span>و نیکویی کلام خدا را در وجود خود درک کرده‌اند و نیروهای دنیای آینده را احساس نموده‌اند، <span class="verse-marker">۶</span>اگر بعد از این همه برکات، باز از ایمان دور شوند، محال است که بار دیگر آنها را به توبه کشانید، زیرا با دستهای خود پسر خدا را بار دیگر به صلیب میخکوب می‌کنند و او را در برابر همه رسوا می‌سازند. </p>
  <p>
    <span class="verse-marker">۷</span>اگر زمین، بارانی را که بر آن می‌بارد جذب کند و محصول مفیدی برای کارندگان خود ببار آورد، از طرف خدا برکت می‌یابد. <span class="verse-marker">۸</span>اما اگر آن زمین خار و خس و علف‌های هرزه به بار آورد، زمینی بی‌فایده است و احتمال دارد مورد لعنت خدا قرار گیرد و در آخر محکوم به سوختن خواهد شد. </p>
  <p>
    <span class="verse-marker">۹</span>اما ای عزیزان، در مورد شما اطمینان داریم که حال و وضع بهتری دارید و این نشانۀ نجات شماست. <span class="verse-marker">۱۰</span>خدا با انصاف است و همۀ کارهایی را که شما کرده‌اید و محبتی را که به نام او نشان داده‌اید فراموش نخواهد کرد، مقصود من آن کمکی است که به برادران مسیحی خود کرده‌اید و هنوز هم می‌کنید. <span class="verse-marker">۱۱</span>اما آرزو می‌کنیم که همۀ شما همان شوق زیادی را نشان دهید تا آخر امید شما از قوه به فعل در آید. <span class="verse-marker">۱۲</span>ما نمی‌خواهیم که شما تنبل باشید، بلکه می‌خواهیم از آنانی که به وسیلۀ ایمان و صبر، وارث وعده‌ها می‌شوند، پیروی کنید. </p>
  <h3>وعدۀ خدا </h3>
  <p>
    <span class="verse-marker">۱۳</span>وقتی خدا به ابراهیم وعده داد، به نام خود سوگند یاد کرد، زیرا کسی بزرگتر نبود که به نام او سوگند یاد کند. <span class="verse-marker">۱۴</span>وعدۀ خدا این بود: «سوگند می‌خورم که تو را به فراوانی برکت دهم و اولادۀ تو را زیاد گردانم.» <span class="verse-marker">۱۵</span>پس از آن که ابراهیم با صبر زیاد انتظار کشید، وعدۀ خدا برای او به انجام رسید. <span class="verse-marker">۱۶</span>در میان آدمیان رواج است که به چیزی بزرگتر از خود سوگند بخورند و آنچه مباحثات را خاتمه می‌دهد معمولاً یک سوگند است. <span class="verse-marker">۱۷</span>همچنین خدا وقتی می‌خواست صریح‌تر و واضح‌تر به وارثان وعده نشان دهد که مقاصد او غیرقابل تغییر است آن را با سوگند تأیید فرمود. <span class="verse-marker">۱۸</span>پس در اینجا دو امر غیرقابل تغییر (یعنی وعده و سوگند خدا) وجود دارد که محال است خدا در آن‌ها دروغ بگوید. پس ما که به او پناه برده‌ایم، با دلگرمی بسیار به امیدی که او در برابر ما قرار داده است چنگ می‌زنیم. <span class="verse-marker">۱۹</span>آن امیدی که ما داریم مثل لنگری برای جانهای ماست، آن امید قوی و مطمئن است، که از پردۀ عبادتگاه گذشته و به قدس‌الاقدس وارد می‌شود؛ <span class="verse-marker">۲۰</span>جایی که عیسی از جانب ما و پیش از ما داخل شده و در رتبۀ کهانت ملکیزدق تا به ابد کاهن‌اعظم شده است. </p>
  <a id="c7"></a>
  <h2>فصل هفتم </h2>
  <h3>ملکیزدق ـ نمونه‌ای از مسیح </h3>
  <p>
    <span class="verse-marker">۱</span>این ملکیزدق، پادشاه «سالیم» و کاهن خدای متعال بود. وقتی ابراهیم بعد از شکست دادن پادشاهان مراجعت می‌کرد ملکیزدق با او روبرو شد و او را برکت داد <span class="verse-marker">۲</span>و ابراهیم ده یک هر چیزی را که داشت به او داد. (نام او در مقام اول به معنی «پادشاه عدالت» و بعد پادشاه سالیم یعنی «پادشاه صلح و سلامتی» است.) <span class="verse-marker">۳</span>از پدر و مادر و خانواده و نسب یا تولد و مرگ او نوشته‌ای در دست نیست. او نمونه‌ای از پسر خدا و کاهنی برای تمام زمانها است. </p>
  <p>
    <span class="verse-marker">۴</span>ملکیزدق چه شخص مهمی بود که حتی پدر ما ابراهیم، ده یک غنایم خود را به او داد. <span class="verse-marker">۵</span>درست است که شریعت به فرزندان لاوی که به مقام کاهنی می‌رسند، حکم می‌کند که از مردم یعنی از برادران خود ده یک بگیرند، اگرچه همه آنها فرزندان ابراهیم هستند. <span class="verse-marker">۶</span>اما ملکیزدق با وجود اینکه از نسل آن‌ها نیست از ابراهیم ده یک گرفته است و برکات خود را به کسی داد که خدا به او وعده‌های زیادی داده بود <span class="verse-marker">۷</span>و هیچ شکی نیست که برکت دهنده از برکت گیرنده بزرگتر است. <span class="verse-marker">۸</span>از یک طرف کاهنان که انسان‌های فانی هستند ده یک می‌گیرند و از طرف دیگر، ملکیزدق، آن کسی که زنده بودنش تأیید می‌شود، ده یک می‌گرفت. <span class="verse-marker">۹</span>بنابراین ما می‌توانیم بگوئیم که وقتی ابراهیم ده یک می‌داد، لاوی نیز که گیرندۀ ده یک بود به وسیلۀ شخص ابراهیم به ملکیزدق ده یک داده است. <span class="verse-marker">۱۰</span>وقتی ملکیزدق با ابراهیم ملاقات کرد، لاوی در صُلب او بود. </p>
  <p>
    <span class="verse-marker">۱۱</span>حال اگر کمال به وسیلۀ کاهنان رتبۀ لاوی مسیر می‌شد، (فراموش نشود که در دوران این کاهنان شریعت به مردم داده شد) چه نیازی بود، به ظهور کاهن دیگری به رتبۀ ملکیزدق و نه به رتبۀ هارون؟ <span class="verse-marker">۱۲</span>هر تغییری در رشتۀ کاهنان، تغییر شریعت را لازم می‌سازد. <span class="verse-marker">۱۳</span>کسی که این چیزها درباره‌اش گفته شده است از فرزندان لاوی نبود، بلکه عضو طایفه‌ای بود که هیچ کس هرگز از آن طایفه پیش قربانگاه خدمت نکرده بود. <span class="verse-marker">۱۴</span>درست است که خداوند ما از طایفۀ یهودا است. طایفه‌ای که موسی وقتی دربارۀ کاهنان صحبت می‌کرد، هیچ اشاره‌ای به آن نکرده است. </p>
  <p>
    <span class="verse-marker">۱۵</span>این موضوع بازهم روشنتر می‌شود، آن کاهن دیگری که ظهور می‌کند، کسی مانند ملکیزدق است. <span class="verse-marker">۱۶</span>او به وسیلۀ قدرت یک زندگی بی‌زوال، به کاهنی رسید و نه بر اساس تورات، <span class="verse-marker">۱۷</span>زیرا کلام خدا دربارۀ او چنین شهادت می‌دهد: </p>
  <p class="verse1">«تو تا به ابد کاهن هستی، کاهنی به رتبۀ ملکیزدق.» </p>
  <p>
    <span class="verse-marker">۱۸</span>پس احکام اولیه به این علت که بی‌اثر و بی‌فایده بود محو گردید، <span class="verse-marker">۱۹</span>زیرا شریعت موسی هیچ کسی یا چیزی را به کمال نمی‌رسانید، ولی یک امید بهتری جای آن را گرفته است و این همان امیدی است که ما را به حضور خدا می‌آورد. <span class="verse-marker">۲۰</span>به علاوه ملکیزدق با یاد کردن سوگند کاهن گردید در صورتی که لاویان بدون هیچ سوگندی کاهن شدند، <span class="verse-marker">۲۱</span>ولی مأموریت عیسی با سوگند تأیید شد، وقتی خدا به او فرمود: </p>
  <p class="verse1">«تو تا به ابد کاهن هستی.» </p>
  <p class="no-indent">خداوند این را با سوگند یاد کرده و هرگز قول او عوض نخواهد شد. <span class="verse-marker">۲۲</span>پس عهد و پیمانی که عیسی ضامن آن است چقدر باید بهتر باشد! <span class="verse-marker">۲۳</span>تفاوت دیگر آن این است که کاهنان سلسلۀ لاوی بسیار زیاد بودند، زیرا مرگ، آنها را از ادامه خدمت باز می‌داشت، <span class="verse-marker">۲۴</span>اما عیسی همیشه کاهن است و جانشینی ندارد، زیرا او تا به ابد زنده است <span class="verse-marker">۲۵</span>و به این سبب او قادر است همه کسانی را که به وسیلۀ او به حضور خدا می‌آیند کاملاً و برای همیشه نجات بخشد، زیرا او تا به ابد زنده است و برای آنها شفاعت می‌کند. </p>
  <p>
    <span class="verse-marker">۲۶</span>در حقیقت این همان کاهنی است که ما به او نیاز داریم ـ کاهنی پاک، بی‌غرض، بی‌آلایش، دور از گناهکاران که به مقامی بالا‌تر از تمام آسمان‌ها سرافراز گردید. <span class="verse-marker">۲۷</span>او هیچ نیازی ندارد که مثل کاهنان‌اعظم دیگر، همه روزه اول برای گناهان خود و سپس برای گناهان مردم، قربانی کند، زیرا او خود را تنها یک بار و آن هم برای همیشه به عنوان قربانی تقدیم نمود. <span class="verse-marker">۲۸</span>شریعت، کاهنان‌اعظم را از میان آدم‌های ضعیف و ناقص بر می‌ گزیند، اما خدا بعد از شریعت با بیان سوگند خویش، پسری را برگزید که برای همیشه کامل است. </p>
  <a id="c8"></a>
  <h2>فصل هشتم </h2>
  <h3>عیسی ـ کاهن‌اعظم ما </h3>
  <p>
    <span class="verse-marker">۱</span>خلاصه آنچه تا به حال گفته‌ایم این است که ما چنین کاهنی داریم که در عالم بالا در دست راست تخت خدای قادر مطلق نشسته است <span class="verse-marker">۲</span>و به عنوان کاهن‌اعظم در درگاه و در آن خیمۀ حقیقی که به دست خداوند برپا شده است، نه به دست انسان، خدمت می‌کند. </p>
  <p>
    <span class="verse-marker">۳</span>همچنین هر کاهن‌اعظم مأمور است، هدایایی تقدیم نموده مراسم قربانی را انجام دهد. بنابراین، کاهن ما نیز باید چیزی برای تقدیم کردن داشته باشد. <span class="verse-marker">۴</span>اگر عیسی هنوز بر روی زمین می‌بود، به عنوان یک کاهن خدمت نمی‌کرد، زیرا کاهنان دیگری هستند که هدایایی را که شریعت مقرر کرده است، تقدیم کنند. <span class="verse-marker">۵</span>اما خدمتی که این کاهنان می‌کنند، فقط نمونه و سایه‌ای از آن خدمت آسمانی و واقعی است. وقتی موسی می‌خواست خیمۀ حضور خدا را بسازد، خدا با تأکید به او امر کرده گفت: «دقت کن که هر چیزی را مطابق نمونه‌ای که بر فراز کوه به تو نشان داده شد بسازی.» <span class="verse-marker">۶</span>اما در حقیقت خدمتی که به عیسی عطا شد از خدمت لاویان به مراتب بهتر است؛ همانطور که عهد و پیمانی که او میان خدا و انسان ایجاد کرده بهتر است، زیرا این عهد بر وعده‌های بهتری استوار است. </p>
  <p>
    <span class="verse-marker">۷</span>اگر آن عهد اول بدون نقص می‌بود، هیچ نیازی نمی‌بود که عهد دیگری جای آن را بگیرد، <span class="verse-marker">۸</span>اما خداوند به قوم برگزیدۀ خود انتقاد کرده می‌فرماید: </p>
  <p class="verse1">«ایامی خواهد آمد که من عهدی نوی با خاندان اسرائیل و با خاندان یهودا ببندم. خداوند می‌گوید: <span class="verse-marker">۹</span>این عهد نو مانند آن عهدی نخواهد بود که با اجداد ایشان بستم، در روزی که دست آن‌ها را گرفته و به بیرون از مصر هدایت شان نمودم، زیرا آن‌ها مطابق آن عهد عمل نکردند، و خداوند می‌فرماید: پس من هم از آنها روی گردان شدم. <span class="verse-marker">۱۰</span>خداوند می‌فرماید: این است عهدی که پس از آن ایام با خاندان اسرائیل خواهم بست: شریعت خود را در افکار آنها خواهم گذاشت و آن را بر دل‌های شان خواهم نوشت. من خدای آنها و آنها قوم برگزیدۀ من خواهند بود <span class="verse-marker">۱۱</span>و دیگر احتیاجی نیست که آنها به همشهریان خود تعلیم دهند یا به برادر خود بگویند: خدا را بشناس، زیرا همه از بزرگ تا کوچک مرا خواهند شناخت. <span class="verse-marker">۱۲</span>در مقابل خطایای آن‌ها بخشنده خواهم بود و دیگر گناهان آنها را هرگز به یاد نخواهم آورد.» </p>
  <p class="no-indent">
    <span class="verse-marker">۱۳</span>خدا وقتی دربارۀ عهد نو سخن می‌گوید، عهد اولی را منسوخ می‌شمارد و هرچه کهنه و فرسوده شود بزودی از بین خواهد رفت. </p>
  <a id="c9"></a>
  <h2>فصل نهم </h2>
  <h3>عبادت زمینی و آسمانی </h3>
  <p>
    <span class="verse-marker">۱</span>عهد اول شامل آداب و رسوم مذهبی و عبادتگاه زمینی بود، <span class="verse-marker">۲</span>خیمه‌ای که از دو قسمت تشکیل شده بود: در قسمت بیرونی آن یعنی در قدس، چراغدان، میز و نان تقدیمی قرار داشت. <span class="verse-marker">۳</span>در پشت پردۀ دوم، اطاقی بود که قدس‌الاقداس نام داشت. <span class="verse-marker">۴</span>آتشدانِ زرین که برای سوزانیدن بخور به‌کار می‌رفت و صندوق پیمان که تماماً از طلا پوشیده شده بود، در آنجا قرار داشت. آن صندوق دارای ظرف طلایی با نان «مَنّا» بود و چوبدستی شگوفه کردۀ هارون و دو لوح سنگ که بر آن کلمات عهد نوشته شده بود، در آن قرار داشت. <span class="verse-marker">۵</span>در بالای این صندوق کروبیهای پُر جلال خدا، بر تخت رحمت سایه انداخته بودند. اکنون فرصت آن نیست که هر چیزی را به تفصیل شرح دهیم. </p>
  <p>
    <span class="verse-marker">۶</span>پس از اینکه همۀ این چیزها آماده شد، کاهنان هر روز به قسمت بیرونی آن داخل می‌شوند تا وظائف خود را انجام دهند، <span class="verse-marker">۷</span>اما فقط کاهن‌اعظم می‌تواند به قدس‌الاقداس برود و آن هم سالی یکبار! و با خود خون می‌بَرَد تا به خاطر خود و به خاطر گناهانی که مردم از روی نادانی کرده‌اند آن را تقدیم نماید. <span class="verse-marker">۸</span>روح‌القدس به این وسیله به ما می‌آموزد که تا وقتی خیمه بیرونی هنوز برپاست، راه قدس‌الاقداس به سوی ما باز نشده است. <span class="verse-marker">۹</span>این امر به زمان حاضر اشاره می‌کند و نشان می‌دهد که هدایا و قربانی‌هایی که به پیشگاه خداوند تقدیم می‌شد، نمی‌توانست به عبادت کننده آسودگی خاطر ببخشد. <span class="verse-marker">۱۰</span>اینها فقط دربارۀ خوردنی‌ها و نوشیدنی‌ها و راه‌های گوناگون طهارت و احکام مربوط به بدن انسان می‌باشند و تا زمانی که خدا همه چیز را اصلاح کند دارای اعتبار هستند. </p>
  <p>
    <span class="verse-marker">۱۱</span>اما وقتی مسیح به عنوان کاهن‌اعظم و آورندۀ برکات سماوی آینده ظهور کرد، به خیمه‌ای بزرگتر و کاملتر که به دست‌های انسان ساخته نشده و به این دنیای مخلوق تعلق ندارد، وارد شد. <span class="verse-marker">۱۲</span>وقتی عیسی یکبار و برای همیشه وارد قدس‌الاقداس شد، خون بزها و گوساله‌ها را با خود نبُرد، بلکه با خون خود به آنجا رفت و نجات ابدی را برای ما فراهم ساخت. <span class="verse-marker">۱۳</span>زیرا اگر خون بزها و گاوان نر و پاشیدن خاکستر گوسالۀ ماده می‌تواند آنانی را که جسماً ناپاک یا نجس بوده‌اند پاک سازد، <span class="verse-marker">۱۴</span>خون مسیح چقدر بیشتر انسان را پاک می‌ گرداند. او خود را به عنوان قربانی کامل و بدون نقص به وسیلۀ روح ابدی به خدا تقدیم کرد. خون او وجدان ما را از اعمال بی‌فایده پاک خواهد کرد تا ما بتوانیم خدای زنده را عبادت و خدمت کنیم. </p>
  <p>
    <span class="verse-marker">۱۵</span>به این جهت او واسطۀ یک عهد نو است تا کسانی که از طرف خدا خوانده شده‌اند، میراث ابدی را که خدا وعده فرموده است دریافت کنند. این کار عملی است، زیرا مرگ او وسیلۀ آزادی و آمرزش از خطایایی است که مردم در زمان عهد اول مرتکب شده بودند. <span class="verse-marker">۱۶</span>برای این که یک وصیت‌نامه اعتبار داشته باشد، باید ثابت شود که وصیت کننده مرده است، <span class="verse-marker">۱۷</span>زیرا وصیت‌نامه بعد از مرگ معتبر است و تا زمانی که وصیت کننده زنده است، اعتباری ندارد. <span class="verse-marker">۱۸</span>و به این علت است که عهد اول بدون ریختن خون نتوانست اعتبار داشته باشد، <span class="verse-marker">۱۹</span>زیرا وقتی موسی همۀ احکام شریعت را به مردم رسانید، خون بز و گوساله را گرفته با آب و پشم و شاخه‌های زوفا بر خود کتاب و بر همۀ مردم پاشید <span class="verse-marker">۲۰</span>و گفت: «این خون، عهدی را که خدا برای شما مقرر فرموده است تأیید می‌ کند.» <span class="verse-marker">۲۱</span>به همان طریق او همچنین بر خیمۀ مقدس و بر تمام ظروفی که برای خدمت خدا به کار می‌رفت، خون پاشید <span class="verse-marker">۲۲</span>و در واقع مطابق شریعت تقریباً همه چیز با خون پاک می‌ شود و بدون ریختن خون، آمرزش گناهان وجود ندارد. </p>
  <h3>عیسی ـ قربانی گناه </h3>
  <p>
    <span class="verse-marker">۲۳</span>پس اگر این چیزها که نمونه‌هایی از حقایق آسمانی هستند، باید به این طرز پاک شوند، البته واقعات آسمانی احتیاج به قربانی‌های بهتری دارند، <span class="verse-marker">۲۴</span>زیرا مسیح به آن عبادتگاهی که ساختۀ دست‌های انسان و فقط نشانه‌ای از آن عبادتگاه واقعی باشد وارد نشده است، بلکه او به خود آسمان وارد گردید تا در حال حاضر از جانب ما در پیشگاه خدا حضور داشته باشد. <span class="verse-marker">۲۵</span>کاهن‌اعظم هر سال به قدس‌الاقداس وارد می‌شود و خون تقدیم می‌کند، ولی نه خون خودش را، اما عیسی برای تقدیم خود به عنوان قربانی، فقط یکبار به آنجا وارد شد. <span class="verse-marker">۲۶</span>اگر چنان می‌شد، او می‌بایست از زمان خلقت عالم تا به امروز بارها متحمل مرگ شده باشد، ولی چنین نشد؛ زیرا او فقط یکبار و آن هم برای همیشه در زمان آخر ظاهر شد تا با مرگ خود به عنوان قربانی، گناه را از بین ببرد. <span class="verse-marker">۲۷</span>همانطور که همه باید یکبار بمیرند و بعد از آن برای داوری در حضور خدا قرار گیرند، <span class="verse-marker">۲۸</span>مسیح نیز یک بار به عنوان قربانی تقدیم شد تا بار گناهان آدمیان را به دوش گیرد و بار دوم که ظاهر شود برای کفارۀ گناهان نخواهد آمد، بلکه برای نجات آنانی که چشم به راه او هستند می‌آید. </p>
  <a id="c10"></a>
  <h2>فصل دهم </h2>
  <p>
    <span class="verse-marker">۱</span>شریعت موسی تصویر کاملی از حقایق آسمانی نبود، بلکه فقط دربارۀ چیزهای نیکوی آینده از پیش خبر می‌داد. مثلاً سال به سال مطابق شریعت همان قربانی‌ها را تقدیم می‌ کردند ولی با وجود این، عبادت‌کنندگان نتوانستند به کمال برسند. <span class="verse-marker">۲</span>اگر این عبادت کنندگان فقط یکبار از گناهان خود پاک می‌شدند، دیگر خود را گناهکار نمی‌دانستند و تمام این قربانی‌ها موقوف می‌شد. <span class="verse-marker">۳</span>اما در عوض این قربانی‌ها همه ساله گناهان آن‌ها را به یاد شان می‌آورد، <span class="verse-marker">۴</span>زیرا خون گاوها و بزها هرگز نمی‌تواند گناهان را بر‌طرف نماید. </p>
  <p>
    <span class="verse-marker">۵</span>به این جهت وقتی مسیح به دنیا آمد فرمود: </p>
  <p class="verse1">«تو خواهان قربانی و هدیه نبودی. </p>
  <p class="verse2">اما برای من بدنی فراهم کردی. </p>
  <p class="verse1">
    <span class="verse-marker">۶</span>از قربانی‌های سوختنی و قربانی‌های گناه خوشنود نبودی. </p>
  <p class="verse1">
    <span class="verse-marker">۷</span>آنگاه گفتم: اینک می‌آیم! </p>
  <p class="verse2">تا ارادۀ تو را بجا آورم؛ </p>
  <p class="verse2">در طومار کتاب دربارۀ من نوشته شده است.» </p>
  <p class="no-indent">
    <span class="verse-marker">۸</span>او اول می‌گوید: «خواهان قربانی و هدیه و قربانی‌های سوختنی و قربانی‌های گناه نبودی و از آن‌ها خشنود نمی‌شدی.» (با وجود اینکه اینها مطابق شریعت تقدیم می‌شوند.) <span class="verse-marker">۹</span>آنگاه می‌گوید: «من می‌آیم تا ارادۀ تو را بجا آورم.» به این ترتیب خدا قربانی‌های پیشین را منسوخ نموده و قربانی مسیح را به جای آن‌ها برقرار ساخته است. <span class="verse-marker">۱۰</span>پس وقتی عیسی‌مسیح ارادۀ خدا را بجا آورد و بدن خود را یکبار و آن هم برای همیشه به عنوان قربانی تقدیم کرد، ما از گناهان خود پاک گشتیم. </p>
  <p>
    <span class="verse-marker">۱۱</span>هر کاهنی همه روزه پیش قربانگاه می‌ایستد و خدمت خود را انجام می‌دهد و یک نوع قربانی را بارها تقدیم می‌کند، قربانی‌ای که هرگز قادر به بر‌طرف ساختن گناه نیست. <span class="verse-marker">۱۲</span>اما مسیح برای همیشه یک قربانی به جهت گناهان تقدیم نمود و بعد از آن در دست راست خدا نشست. <span class="verse-marker">۱۳</span>و در آنجا منتظر است تا دشمنانش پای‌انداز او گردند. <span class="verse-marker">۱۴</span>پس او با یک قربانی، کسانی را که خدا تقدیس می‌کند، برای همیشه کامل ساخته است. </p>
  <p>
    <span class="verse-marker">۱۵</span>در اینجا ما گواهی روح‌القدس را نیز داریم. او پیش از همه می‌گوید: </p>
  <p class="verse1">
    <span class="verse-marker">۱۶</span>«این است پیمانی که پس از آن ایام با آنها خواهم بست.» </p>
  <p class="verse2">خداوند می‌فرماید: </p>
  <p class="verse1">«احکام خویش را در دل‌های آنها می‌گذارم </p>
  <p class="verse2">و آن‌ها را بر افکار شان خواهم نوشت.» </p>
  <p class="no-indent">
    <span class="verse-marker">۱۷</span>و بعد از آن می‌ فرماید: «من هرگز گناهان و خطایای آنها را به یاد نخواهم آورد.» <span class="verse-marker">۱۸</span>پس وقتی این گناهان آمرزیده شده‌اند، دیگر نیازی به قربانی گناه نیست. </p>
  <h3>آمادگی برای رسیدن به حضور خدا </h3>
  <p>
    <span class="verse-marker">۱۹</span>پس ای برادران، به وسیلۀ خون عیسی‌مسیح، ما اجازه یافته‌ایم که با شجاعت <span class="verse-marker">۲۰</span>از راه تازه و زنده‌ای که مسیح از میان پرده به روی ما باز کرده است، یعنی به وسیلۀ بدن خود او، به قدس‌الاقداس وارد شویم. <span class="verse-marker">۲۱</span>چون ما کاهن‌اعظمی داریم که بر خاندان خدا مقرر شده است، <span class="verse-marker">۲۲</span>بیائید از صمیم قلب و از روی ایمان کامل دل‌های خود را از اندیشه‌های گناه‌آلود پاک ساخته و بدن‌های خود را با آب خالص بشوئیم و به حضور خدا بیائیم. <span class="verse-marker">۲۳</span>امیدی را که به آن اقرار می‌کنیم محکم نگهداریم، زیرا او که به ما وعده داده است، به وعده‌های خود وفا می‌کند. <span class="verse-marker">۲۴</span>برای پیشی جستن در محبت و اعمال نیکو یکدیگر را تشویق کنیم. <span class="verse-marker">۲۵</span>از جمع شدن با برادران در مجالس کلیسایی غفلت و غیر حاضری نکنیم، چنانکه بعضی‌ها به این عادت کرده‌اند؛ بلکه یکدیگر را بیشتر تشویق نمائیم، مخصوصاً در این ایام که روز خداوند نزدیک می‌شود، <span class="verse-marker">۲۶</span>زیرا اگر ما پس از شناخت کامل حقیقت قصداً به گناه خود ادامه دهیم، دیگر هیچ قربانی‌ای برای گناهان ما باقی نمی‌ ماند! <span class="verse-marker">۲۷</span>بلکه فقط دورنمای وحشتناک روز داوری و خشم تباه کن که دشمنان خدا را می‌ سوزاند، در انتظار ماست. <span class="verse-marker">۲۸</span>اگر کسی به شریعت موسی بی‌اعتنایی می‌کرد، بدون دلسوزی به گواهی دو یا سه شاهد کشته می‌شد. <span class="verse-marker">۲۹</span>پس اگر کسی پسر خدا را تحقیر نموده و خونی را که عهد بین خدا و انسان را اعتبار بخشیده و او را از گناهانش پاک ساخته است ناچیز شمارد و به روح پُر فیض خدا بی‌حرمتی نماید، با چه جزای شدیدتری روبرو خواهد شد! <span class="verse-marker">۳۰</span>زیرا ما می‌دانیم کیست آنکه گفت: «انتقام از من است، من تلافی خواهم کرد» و «خداوند قوم خود را داوری خواهد نمود.» <span class="verse-marker">۳۱</span>چه هولناک و ترس‌آور است افتادن در دست‌های خدای زنده! </p>
  <p>
    <span class="verse-marker">۳۲</span>شما باید ایام گذشته را به یاد آورید: وقتی تازه از نور روشن شده بودید؛ در آن روزها رنج‌های زیاد دیدید و استوار ماندید. <span class="verse-marker">۳۳</span>شما بارها پیش مردم در بی‌حرمتی و بد‌رفتاری گرفتار بودید و گاهی با کسانی که چنین بدی‌ها را می‌دیدند شریک و سهیم بودید. <span class="verse-marker">۳۴</span>شما با زندانیان هم درد بودید و وقتی مال شما را به زور می‌گرفتند با خوشرویی آن را قبول می‌کردید چون می‌دانستید که صاحب چیزی هستید که به مراتب بهتر بوده و تا به ابد باقی می‌ماند. <span class="verse-marker">۳۵</span>بنابراین اعتماد خود را از دست ندهید، زیرا اجر بزرگی به همراه خواهد داشت. <span class="verse-marker">۳۶</span>شما به صبر بیشتری احتیاج دارید تا ارادۀ خدا را انجام داده، برکات وعده شده را به دست آورید. <span class="verse-marker">۳۷</span>چنانچه کتاب‌مقدس می‌گوید: </p>
  <p class="verse1">«دیگر طولی نخواهد کشید </p>
  <p class="verse2">و آن که قرار است بیاید، </p>
  <p class="verse2">خواهد آمد و دیر نخواهد کرد.» </p>
  <p class="verse1">
    <span class="verse-marker">۳۸</span>و خداوند می‌فرماید: «شخص عادل به وسیلۀ ایمان زندگی می‌کند، </p>
  <p class="verse2">اما اگر کسی از من روی‌گردان شود </p>
  <p class="verse2">از او خشنود نخواهم بود.» </p>
  <p>
    <span class="verse-marker">۳۹</span>ولی ما جزء آنها نیستیم که روی‌گردان شده و هلاک می‌شوند. ما ایمان داریم و این ایمان برای نجات جانهای ما است. </p>
  <a id="c11"></a>
  <h2>فصل یازدهم </h2>
  <h3>شاهکارهای ایمان </h3>
  <p>
    <span class="verse-marker">۱</span>ایمان اطمینانی است به چیزهایی که به آن امیدواریم و اعتقادی است به چیزهایی که نمی‌بینیم. <span class="verse-marker">۲</span>از راه ایمان بود که مردم در ایام گذشته پیش خدا قبول شدند. </p>
  <p>
    <span class="verse-marker">۳</span>از راه ایمان، ما می‌فهمیم که کائنات چگونه با کلام خدا خلقت یافت، به طوری که آنچه دیده می‌شود از چیزهای نادیدنی به وجود آمد. </p>
  <p>
    <span class="verse-marker">۴</span>و ایمان باعث شد که قربانی هابیل بیشتر از قربانی قائن منظور خدا گردد و او با آن ایمان در حضور خدا عادل شمرده شد، زیرا خدا هدایای او را قبول فرمود و اگرچه او مرده است، ولی هنوز به وسیلۀ ایمان خود با ما سخن می‌گوید. </p>
  <p>
    <span class="verse-marker">۵</span>از راه ایمان «خنوخ» بدون چشیدن طعم مرگ به زندگی دیگر انتقال یافت. اثری از او یافت نشد، زیرا خدا او را بُرده بود چون پیش از آنکه به زندگی دیگر انتقال یابد، کلام خدا دربارۀ او شهادت داده گفته بود که او خدا را خشنود ساخته است <span class="verse-marker">۶</span>و بدون ایمان محال است که انسان خدا را خشنود سازد، زیرا هر کس به سوی خدا می‌آید، باید ایمان داشته باشد که او هست و به جویندگان خود اجر می‌دهد. </p>
  <p>
    <span class="verse-marker">۷</span>وقتی نوح اخطارهای خدا را دربارۀ امور آینده که او هنوز نتوانسته بود ببیند شنید، از روی ایمان از خدا اطاعت کرد و برای نجات خانوادۀ خویش کشتی‌ای ساخت. به این وسیله سر دنیا حکم داد و عدالت را که از راه ایمان حاصل می‌شود به دست آورد. </p>
  <p>
    <span class="verse-marker">۸</span>ایمان باعث شد که وقتی ابراهیم امر خدا را در مورد رفتن به سرزمینی که قرار بود بعدها مالک آن بشود شنید، اطاعت کرد و بدون آنکه بداند کجا می‌رود، حرکت کرد. <span class="verse-marker">۹</span>او از روی ایمان مثل یک بیگانه در سرزمینی که خدا به او وعده داده بود، سرگردان شد و با اسحاق و یعقوب که در آن وعده با او شریک بودند، در خیمه زندگی کرد. <span class="verse-marker">۱۰</span>ابراهیم چنین کرد، چون در انتظار شهری بود با بنیاد استوار که مهندس و معمارش خداست. </p>
  <p>
    <span class="verse-marker">۱۱</span>از روی ایمان، ساره با وجود اینکه از سن باروری گذشته بود، قدرت تولید نسل یافت، زیرا مطمئن بود که خدا به قول خود وفا می‌کند <span class="verse-marker">۱۲</span>و به این سبب از یک مرد، آن هم مردی تقریباً مرده، نسل‌های بی‌شماری مثل ستارگان آسمان و یا ریگ‌های ساحل بحر پدید آمد. </p>
  <p>
    <span class="verse-marker">۱۳</span>تمامی این اشخاص در ایمان مُردند، بدون اینکه صاحب برکات موعود شوند، اما انجام وعده‌ها را از دور دیده و با خوشی در انتظار آن‌ها بودند و به این حقیقت شهادت دادند که در این دنیا، مسافر و بیگانه‌اند. <span class="verse-marker">۱۴</span>آن‌ها که خود را بی‌وطن و بیگانه می‌ دانند واضعاً نشان می‌دهند که هنوز به دنبال وطنی برای خود می‌گردند. <span class="verse-marker">۱۵</span>اگر آن‌ها هنوز برای زمینی که ترک کرده بودند دلتنگ می‌بودند، فرصت کافی داشتند که به آنجا مراجعت کنند. <span class="verse-marker">۱۶</span>اما در عوض می‌بینیم که آن‌ها علاقمند مملکتی بهتر ـ یعنی مملکتی آسمانی ـ هستند. به این جهت خدا عار ندارد که خدای آنها خوانده شود، زیرا شهری برای آنها آماده کرده است. </p>
  <p>
    <span class="verse-marker">۱۷</span>از روی ایمان، ابراهیم در وقت آزمایش اسحاق را به عنوان قربانی به خدا تقدیم نمود ـ بلی، این مرد که وعده‌های خدا را پذیرفته بود، حاضر شد یگانه پسر خود را به خدا تقدیم نماید، <span class="verse-marker">۱۸</span>با اینکه خدا به او گفته بود نسل او از اسحاق خواهد بود. <span class="verse-marker">۱۹</span>ابراهیم خاطر‌جمع بود که خدا قادر است اسحاق را حتی پس از مرگ زنده گرداند. به عبارت دیگر او را به صورت نمونه‌ای از مردگان باز یافت. </p>
  <p>
    <span class="verse-marker">۲۰</span>ایمان باعث شد که اسحاق یعقوب و عیسو را برکت دهد و از امور آینده سخن گوید. </p>
  <p>
    <span class="verse-marker">۲۱</span>ایمان باعث شد که یعقوب وقتی مشرف به مرگ بود، هر دو پسر یوسف را برکت دهد و در حالی که بر عصای خود تکیه زده بود، خدا را عبادت نماید. <span class="verse-marker">۲۲</span>از راه ایمان، یوسف در پایان عمر خویش دربارۀ رفتن اسرائیل از مصر سخن گفت و به آنها امر کرد با استخوان‌های او چه کنند. </p>
  <p>
    <span class="verse-marker">۲۳</span>وقتی موسی متولد شد و والدینش دیدند که او کودک زیبائی بود، آن‌ها از روی ایمان او را مدت سه ماه در منزل پنهان کردند و از نافرمانی از امر پادشاه نترسیدند. </p>
  <p>
    <span class="verse-marker">۲۴</span>ایمان باعث شد که موسی وقتی به سن بلوغ رسید، از مقام و لقب «پسر دختر فرعون» بودن صرف‌نظر نموده آن را رد کند <span class="verse-marker">۲۵</span>و تحمل سختی‌ها با قوم برگزیدۀ خدا را به لذت‌های زودگذر گناه ترجیع دهد. </p>
  <p>
    <span class="verse-marker">۲۶</span>رسوایی و خواری به خاطر مسیح را ثروتی بزرگتر از گنج‌های مصر دانست، زیرا او به اجر عالم آینده چشم دوخته بود. </p>
  <p>
    <span class="verse-marker">۲۷</span>ایمان باعث شد که موسی مصر را ترک کند و از خشم شاه نترسد، زیرا او مانند کسی که خدای نادیده را همیشه در پیش چشمان خود می‌بیند، ثابت قدم بود. </p>
  <p>
    <span class="verse-marker">۲۸</span>به وسیلۀ ایمان، موسی عید فِصَح را برقرار نمود و خون را پاشید تا فرشتۀ مرگ، اولباری‌های اسرائیل را نکشد. </p>
  <p>
    <span class="verse-marker">۲۹</span>از راه ایمان بود که قوم اسرائیل از بحیرۀ احمر عبور کرد، چنانکه گویی از زمین خشک می‌گذرد، اما وقتی مصریان کوشش کردند از آن بگذرند، غرق شدند. </p>
  <p>
    <span class="verse-marker">۳۰</span>ایمان باعث شد که دیوارهای شهر اریحا پس از اینکه قوم اسرائیل هفت روز دور آن گشتند، فرو‌ریخت. <span class="verse-marker">۳۱</span>ایمان باعث شد که راحابِ فاحشه بر خلاف مردم سرکشی که کشته شدند نجات یابد، زیرا او از جاسوسان با صلح و سلامتی استقبال نمود. </p>
  <p>
    <span class="verse-marker">۳۲</span>دیگر چه بگویم؟ وقت کافی ندارم که دربارۀ جِدعون، باراق، شَمشون، یِفتاح، داود، و سموئیل و پیامبران سخن گویم. <span class="verse-marker">۳۳</span>آن‌ها از راه ایمان، سلطنت‌ها را برانداختند و عدالت برقرار ساختند و آنچه را که خدا به آن‌ها وعده داده بود به دست آورند. آن‌ها دهان شیران را بستند. <span class="verse-marker">۳۴</span>آتش سوزان را خاموش کردند. از دَمِ شمشیر رهایی یافتند. در عین ضعف و ناتوانی قدرت یافتند. در جنگ شجاع گشتند و لشکریان دشمن را تار و مار نمودند. <span class="verse-marker">۳۵</span>زنان، مردگان خود را زنده یافتند. دیگران تا سرحد مرگ شکنجه دیدند و آزادی را نپذیرفتند تا آخر به زندگی بهتر نایل شوند. <span class="verse-marker">۳۶</span>دیگران با سختی‌های بسیار مانند استهزاها، تازیانه‌ها و حتی زنجیر و حبس آزموده شدند. <span class="verse-marker">۳۷</span>سنگسار گردیدند و با اره دو نیم شدند و با شمشیر به قتل رسیدند. آن‌ها ملبس با پوست گوسفند و بز، آواره و سرگردان بودند و متحمل فقر و تنگدستی و ظلم و جور می‌شدند. <span class="verse-marker">۳۸</span>دنیا لیاقت آن‌ها را نداشت. آن‌ها در بیابانها و کوهستان‌ها آواره بودند و در غارها و سوراخ‌های زمین پنهان می‌شدند. </p>
  <p>
    <span class="verse-marker">۳۹</span>با اینکه آن‌ها همه به خاطر ایمان شان مشهور شدند ولی وعده‌های خدا برای هیچ یک از آن‌ها کاملاً انجام نیافته بود، <span class="verse-marker">۴۰</span>زیرا خدا برای ما نقشۀ بهتری داشت و آن اینکه آن‌ها بدون ما به کمال نرسند. </p>
  <a id="c12"></a>
  <h2>فصل دوازدهم </h2>
  <h3>خدا ما را تنبیه می‌کند </h3>
  <p>
    <span class="verse-marker">۱</span>پس اکنون که گرداگرد ما چنین شاهدان امین بی‌شماری قرار گرفته‌اند، بیائید از هر قید و بندی و هر گناهی که دست و پای ما را بسته است آزاد شویم و با پشتکار در میدانی که در برابر ما قرار گرفته است بدویم. <span class="verse-marker">۲</span>به عیسی که ایمان ما را به وجود آورده و آن را کامل می‌گرداند، چشم بدوزیم. چون او به خاطر خوشی‌ای که در انتظارش بود، متحمل صلیب شد و به رسوایی مردن بر روی صلیب اهمیت نداد و بر دست راست تخت خدا نشسته است. <span class="verse-marker">۳</span>به آنچه او متحمل شد و به ضدیت و مخالفتی که او از طرف گناهکاران دید، فکر کنید و مأیوس و دلسرد نشوید. <span class="verse-marker">۴</span>هنوز لازم نشده است که شما در تلاش خود بر ضد گناه، خون خود را بریزید. <span class="verse-marker">۵</span>آیا این کلام امید‌بخش را از یاد برده‌اید که شما را پسران خطاب کرده، می‌گوید: </p>
  <p class="verse1">«ای فرزند من، تأدیب خداوند را ناچیز نشمار </p>
  <p class="verse2">و وقتی او تو را ملامت می‌کند ناامید نشو، </p>
  <p class="verse1">
    <span class="verse-marker">۶</span>زیرا خداوند هرکه را دوست دارد تأدیب می‌کند، </p>
  <p class="verse2">و هر که را به فرزندی می‌پذیرد، تنبیه می‌نماید.» </p>
  <p>
    <span class="verse-marker">۷</span>شما این سختی‌ها را می‌بینید، زیرا این نشان می‌دهد که خدا با شما مانند فرزندان خود رفتار می‌کند. آیا هرگز پسری بوده است، که به دست پدر خویش تأدیب نشده باشد؟ <span class="verse-marker">۸</span>پس اگر شما مانند دیگر پسران او تأدیب نشوید، معلوم است که حرام‌زاده هستید و نه فرزندان حقیقی! <span class="verse-marker">۹</span>ما نسبت به پدران جسمانی خود که ما را تأدیب نمودند، احترام لازم را نشان داده‌ایم؛ پس چقدر بیشتر باید مُطیع پدر روحانی خود باشیم و زنده بمانیم. <span class="verse-marker">۱۰</span>پدران جسمانی برای زمانی کوتاه مطابق صلاحدید خویش، ما را تأدیب کردند، اما خدا به خاطر خیریت ما چنان می‌کند تا شریک قدوسیت او شویم. <span class="verse-marker">۱۱</span>زمانی که تنبیه می‌ شویم نه تنها برای ما خوش‌آیند نیست، بلکه دردناک است، اما بعدها کسانی که با چنین تنبیهی تأدیب شده‌اند، از ثمرات سلامتی یک زندگی پاک بهره‌مند می‌شوند. </p>
  <h3>اوامر و اخطارها </h3>
  <p>
    <span class="verse-marker">۱۲</span>به دستها و پاهای سست و لرزان خود نیرو بخشید. <span class="verse-marker">۱۳</span>در راه راست گام بردارید تا نه تنها اعضای بیمار و معیوب شما، از مفاصل خود جدا نشوند، بلکه نیروی اولیۀ خود را بازیابند. </p>
  <p>
    <span class="verse-marker">۱۴</span>بکوشید تا با همۀ مردم با صلح و سلامتی رفتار کنید و زندگی شما پاک و منزه باشد، زیرا بدون قدوسیت هیچ کس خداوند را نخواهد دید. <span class="verse-marker">۱۵</span>به یکدیگر توجه کنید. مبادا کسی در میان شما از فیض خدا دور شود. متوجه باشید که کسی در میان شما مثل گیاهی تلخ و زهرآگین رشد نکند و موجب ناراحتی بسیاری نگردد <span class="verse-marker">۱۶</span>و مانند عیسو، بداخلاق و بی‌دین نباشد. او حق اولباری خود را به یک وعده غذا فروخت، <span class="verse-marker">۱۷</span>و شما می‌دانید که اگرچه او بعداً می‌خواست آن برکت را باز به دست آورد، ولی پذیرفته نشد، زیرا راهی برای بازگشت نداشت، اگرچه او با ریختن اشک در پی آن بود. </p>
  <p>
    <span class="verse-marker">۱۸</span>شما پیش آتشِ حس‌کردنی و مشتعل کوه سینا نیامده‌اید و در برابر تاریکی و تیرگی و گردباد <span class="verse-marker">۱۹</span>و صدای شیپور و صداهایی که شنوندگان آرزو داشتند دیگر آن‌ها را نشنوند، قرار نگرفته‌اید. <span class="verse-marker">۲۰</span>زیرا آن‌ها نتوانستند فرمان خدا را که می‌فرماید: «حتی اگر حیوانی به کوه نزدیک شود، باید سنگسار گردد.» بپذیرند. <span class="verse-marker">۲۱</span>آن منظره چنان ترسناک بود که خود موسی گفت: «می ترسم و می‌لرزم.» </p>
  <p>
    <span class="verse-marker">۲۲</span>اما شما در مقابل کوه سهیون و شهر خدای زنده یعنی اورشلیم آسمانی ایستاده‌اید و در برابر فرشتگان بی‌شمار <span class="verse-marker">۲۳</span>و مجلس جشن و اجتماع نخستزادگانی که نامهای آنها در عالم بالا ثبت شده است و در برابر خدا ـ داور همه ـ و ارواح عادلان قرار گرفته‌اید <span class="verse-marker">۲۴</span>و نزد عیسی، واسطۀ عهد و پیمان جدید که خون ریختۀ او نشان دهندۀ پیامی بهتر از خون هابیل است، آمده‌اید. </p>
  <p>
    <span class="verse-marker">۲۵</span>هوشیار باشید که از شنیدن صدای او که سخن می‌ گوید رونگردانید. آن‌ها که از شنیدن سخنان کسی که بر روی زمین سخن می‌گفت سرپیچی کردند، به جزای خود رسیدند. پس ما اگر از گوش دادن به آن کسی که از آسمان سخن می‌گوید روی گردانیم، دچار چه جزای شدیدتری خواهیم شد! <span class="verse-marker">۲۶</span>در آن زمان صدای او زمین را لرزانید، اما اکنون قول داده است که یک بار دیگر نه تنها زمین، بلکه آسمان‌ها را نیز خواهد لرزانید. <span class="verse-marker">۲۷</span>این کلمات، یعنی «یکبار دیگر»، نشان می‌دهد مخلوقاتی که لرزان و فنا پذیرند، از بین خواهند رفت و آنچه ثابت است، باقی خواهد ماند. <span class="verse-marker">۲۸</span>خدا را برای آن پادشاهی ثابت و فنا‌ناپذیری که او به ما می‌دهد، سپاس گوئیم و او را آنطور که منظور اوست، عبادت نمائیم؛ یعنی با خوف و احترام. <span class="verse-marker">۲۹</span>زیرا خدای ما در واقع آتشی است که می‌سوزاند. </p>
  <a id="c13"></a>
  <h2>فصل سیزدهم </h2>
  <h3>طرز خشنود ساختن خدا </h3>
  <p>
    <span class="verse-marker">۱</span>چنانکه شایستۀ برادران در مسیح است، یکدیگر را دوست بدارید. <span class="verse-marker">۲</span>همیشه مهمان‌نواز باشید، زیرا بعضی‌ها با چنین کاری بدون آنکه خود بدانند، از فرشتگان پذیرائی کردند. <span class="verse-marker">۳</span>زندانیان را چنانکه گوئی با ایشان هم زندان هستید به خاطر داشته باشید و ستمدیدگان را فراموش نکنید، چون شما هم مانند آن‌ها ستم دیده‌اید. </p>
  <p>
    <span class="verse-marker">۴</span>همه باید ازدواج را محترم بشمارند و پیوند زناشوئی را از آلودگی دور نگه دارند، زیرا خدا زناکاران را، خواه مجرد، خواه متأهل به جزا خواهد رسانید. </p>
  <p>
    <span class="verse-marker">۵</span>نگذارید عشق به پول، حاکم زندگی شما باشد، بلکه به آنچه دارید قانع باشید؛ زیرا خدا فرموده است: «من هرگز شما را تنها نخواهم گذاشت و ترک نخواهم کرد.» <span class="verse-marker">۶</span>پس ما می‌توانیم با اطمینان بگوئیم: «خدا مددکار من است، من نخواهم ترسید. انسان چه می‌تواند به من بکند؟» </p>
  <p>
    <span class="verse-marker">۷</span>رهبران خود را که پیام خدا را به شما رسانیدند، فراموش نکنید. دربارۀ عاقبت کار و زندگی آن‌ها فکر کنید و از ایمان آنها پیروی کنید. <span class="verse-marker">۸</span>عیسی‌مسیح، امروز همان است که دیروز بوده و تا ابد هم است. <span class="verse-marker">۹</span>نگذارید تعالیم عجیب و گوناگون شما را از راه راست منحرف سازد. روح انسان با فیض خدا تقویت می‌شود نه با قواعد مربوط به غذاها، زیرا کسانی که از این قواعد پیروی کرده‌اند، سودی نبرده‌اند. </p>
  <p>
    <span class="verse-marker">۱۰</span>ما مسیحیان قربانگاهی داریم که کاهنان خیمۀ مقدس حق خوردن از قربانی آن را ندارند. <span class="verse-marker">۱۱</span>کاهن‌اعظم خون حیوانات را به عنوان قربانی گناه به قدس‌الاقداس می‌بُرد، ولی اجساد این حیوانات دور از خیمه‌ها سوخته می‌شد. <span class="verse-marker">۱۲</span>به این جهت عیسی نیز در خارج از دروازۀ شهر رنج دید تا مردم را با خون خود از گناهان شان پاک سازد. <span class="verse-marker">۱۳</span>پس بیائید تا دور از خیمه‌ها پیش او برویم و در ننگ و خواری او شریک شویم، <span class="verse-marker">۱۴</span>زیرا برای ما در این دنیا هیچ شهری ابدی نیست و به این جهت ما جویای شهری هستیم که به زودی ظاهر می‌شود. <span class="verse-marker">۱۵</span>پیوسته خدا را به وسیلۀ عیسی حمد گوئیم و با صداهای خود نام او را تمجید نمائیم، این است قربانی ما به درگاه خدا. <span class="verse-marker">۱۶</span>هرگز مهربانی و سخاوتمندی نسبت به یکدیگر را از یاد نبرید، زیرا اینگونه قربانی هاست که خدا را خشنود می‌سازد. </p>
  <p>
    <span class="verse-marker">۱۷</span>از رهبران خود اطاعت و پیروی کنید، زیرا آنها حافظان جان‌های شما هستند و در برابر خدا مسئولند. طوری رفتار کنید که آن‌ها از خدمات خود راضی و خشنود باشند و نه ناراحت، چون در آن صورت فایده‌ای عاید شما نخواهد شد. </p>
  <p>
    <span class="verse-marker">۱۸</span>برای ما دعا کنید. ما یقین داریم که بر خلاف وجدان خود عمل نکرده‌ایم، بلکه همیشه آنچه را درست است بجا می‌آوریم. <span class="verse-marker">۱۹</span>مخصوصاً از شما تقاضا می‌نمائیم که دعا کنید تا خدا مرا هرچه زودتر نزد شما برگرداند. </p>
  <h3>دعا </h3>
  <p>
    <span class="verse-marker">۲۰</span>خدا که سرچشمۀ سلامتی است، خداوند ما عیسی‌مسیح را که چوپان بزرگ گوسفندان است، پس از مرگ زنده کرد و خون او پیمان و عهد ابدی را تأیید کرد. <span class="verse-marker">۲۱</span>همان خدا شما را در همۀ کارهای نیک کاملاً آماده گرداند تا ارادۀ او را به عمل آورید و آنچه که او را خشنود می‌سازد به وسیلۀ عیسی‌مسیح در ما به انجام برساند. شکوه و جلال تا به ابد از مسیح است. آمین. </p>
  <h3>خاتمه </h3>
  <p>
    <span class="verse-marker">۲۲</span>ای برادران، تقاضا می‌کنم به این پیام دلگرم کننده با صبر و حوصله گوش دهید، زیرا این را به طور مختصر برای شما نوشته‌ام. <span class="verse-marker">۲۳</span>می خواهم بدانید که برادر ما تیموتاوس از زندان آزاد شده است. اگر به زودی به اینجا بیاید، ما با هم به دیدن شما خواهیم آمد. </p>
  <p>
    <span class="verse-marker">۲۴</span>سلام ما را به تمام رهبران و به تمام مقدسین برسانید. ایمانداران از ایتالیا به شما سلام می‌فرستند. <span class="verse-marker">۲۵</span>فیض خدا با همۀ شما باشد. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>