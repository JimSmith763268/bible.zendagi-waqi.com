<!doctype html>

<html lang="fa">
<head>
  <meta charset="utf-8">

  <title>کتاب نِحِمیا</title>

  <link rel="stylesheet" href="/css/style.css">
  <script>var nc = 13;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
        <option value="c6">۶</option>
        
        <option value="c7">۷</option>
        
        <option value="c8">۸</option>
        
        <option value="c9">۹</option>
        
        <option value="c10">۱۰</option>
        
        <option value="c11">۱۱</option>
        
        <option value="c12">۱۲</option>
        
        <option value="c13">۱۳</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>نِحِمیا </h1>
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <p>
    <span class="verse-marker">۱</span>گزارش نِحِمیا، پسر حَکَلیا: </p>
  <h3>نگرانی نِحِمیا راجع به اورشلیم </h3>
  <p>در ماهِ کِیسلُو، در بیستمین سال سلطنت اُردشیر، هنگامی که در قصر شوش بودم، <span class="verse-marker">۲</span>یکی از برادران یهودی‌ام بنام حنانی با چند نفر دیگر که تازه از سرزمین یهودا آمده بودند، به دیدنم آمدند. از آن‌ها دربارۀ وضع کسانی که از تبعید بازگشته بودند و نیز از اوضاع اورشلیم سؤال کردم. <span class="verse-marker">۳</span>آن‌ها جواب دادند: «آن مردم در بسیار سختی و خواری بسر می‌برند. دیوار شهر هنوز خراب مانده است و دروازه های سوختۀ آن تعمیر نشده‌اند.» <span class="verse-marker">۴</span>وقتی این خبر را شنیدم، نشستم و گریه کردم. </p>
  <p>از شدت غم چند روز لب به غذا نزدم و در تمام این مدت در حضور خدای آسمان‌ها مشغول دعا بودم. <span class="verse-marker">۵</span>در دعا گفتم: «ای خداوند، خدای آسمان‌ها، تو عظیم و با هیبت هستی. تو در انجام عهد‌های خود نسبت به کسانی که ترا دوست می‌دارند و از احکام تو اطاعت می‌کنند، وفادار می‌باشی. <span class="verse-marker">۶-۷</span>به من نظر کن و دعای مرا که دربارۀ بندگانت، قوم اسرائیل، شب و روز بحضور تو تقدیم می‌کنم، بشنو. اعتراف می‌کنم که ما به تو گناه کرده ایم! بلی، من و قوم من مرتکب گناه بزرگی شده ایم و از اوامر و احکام تو که توسط بنده‌ات موسی به ما دادی، اطاعت نکرده ایم. <span class="verse-marker">۸</span>اینک این سخنان خود را که به موسی فرمودی بیاد آور: «اگر گناه کنید شما را در بین اقوام دیگر پراگنده می‌سازم. <span class="verse-marker">۹</span>اما اگر بسوی من بازگردید و از احکام من اطاعت کنید، حتی اگر در دورترین نقاط جهان به تبعید رفته باشید، شما را به اورشلیم باز می‌گردانم. زیرا اورشلیم، جائی است که برای سکونت خود برگزیده‌ام.» </p>
  <p>
    <span class="verse-marker">۱۰</span>ما بندگان تو هستیم؛ همان قومی می‌باشیم که تو با قدرت عظیمت نجات شان دادی. <span class="verse-marker">۱۱</span>ای خداوند، دعای مرا و دعای سایر بندگانت را که از صمیم دل به تو احترام دارند، بشنو. التماس می‌کنم که چون حالا پیش پادشاه می‌روم، دل او را نرم کنی تا درخواست مرا بپذیرد.» </p>
  <p>در آن روزها من ساقی پادشاه بودم. </p>
  <a id="c2"></a>
  <h2>فصل دوم </h2>
  <h3>نِحِمیا به اورشلیم رفت </h3>
  <p>
    <span class="verse-marker">۱-۲</span>چهار ماه بعد، یک روز وقتی جام شراب را به دست اُردشیر پادشاه می‌دادم، از من پرسید: «چرا اینقدر غمگینی؟ گمان نمی‌کنم که بیمار باشی، پس حتماً چیزی هست که فکر ترا پریشان ساخته است.» (تا آن روز پادشاه هرگز مرا غمگین ندیده بود.) از این سؤال او بسیار ترسیدم، <span class="verse-marker">۳</span>ولی در جواب گفتم: «پادشاه تا ابد زنده بماند! وقتی شهری که اجدادم در آن دفن شده‌اند، ویران گردیده و تمام دروازه‌هایش سوخته باشد، من چطور می‌توانم غمگین نباشم؟» <span class="verse-marker">۴</span>پادشاه پرسید: «درخواستت چیست؟» بعد از آنکه بحضور خدای آسمان‌ها دعا کردم، <span class="verse-marker">۵</span>جواب دادم: «اگر پادشاه بخواهند و اگر نظر لطف به من داشته باشند، مرا به سرزمین یهودا بفرستند تا شهر اجدادم را دوباره آباد کنم.» </p>
  <p>
    <span class="verse-marker">۶</span>پادشاه درحالیکه ملکه در کنار او نشسته بود، با رفتنم موافقت کرده پرسید: «سفرت چقدر طول خواهد کشید و چه وقت مراجعت خواهی کرد؟» من هم زمانی را برای بازگشت خود تعیین کردم. </p>
  <p>
    <span class="verse-marker">۷</span>سپس به پادشاه گفتم: «اگر پادشاه صلاح بدانند، برای حاکمان منطقۀ غرب دریای فرات نامه بنویسند و سفارش مرا به آن‌ها بکنند تا اجازه بدهند که از آن منطقه عبور کنم و به سرزمین یهودا برسم. <span class="verse-marker">۸</span>یک نامه هم برای آساف، مسئول جنگلهای سلطنتی بنویسند و به او امر فرمایند تا برای ساختن مجدد دروازه های قلعۀ کنار عبادتگاه خدا و دیوار اورشلیم و خانۀ خودم، به من چوب مورد ضرورت را بدهد.» پادشاه تمام درخواستهای مرا قبول کرد، زیرا دست مهربان خدا بر من بود. </p>
  <p>
    <span class="verse-marker">۹</span>وقتی به منطقۀ غرب دریای فرات رسیدم، نامه های پادشاه را به حاکمان آنجا دادم. (این را هم باید اضافه کنم که پادشاه برای حفظ جانم، چند فرماندۀ سپاه و عده‌ای از سوارکاران نظامی را همراه من فرستاده بود.) <span class="verse-marker">۱۰</span>ولی وقتی سَنبَلَط (از اهالی حورون) و طوبیا (یکی از مأمورین عَمونی) از آمدن من اطلاع یافتند، بسیار متأثر شدند، چون دیدند کسی پیدا شده که می‌خواهد به قوم اسرائیل کمک کند. </p>
  <p>
    <span class="verse-marker">۱۱-۱۲</span>من به اورشلیم رفتم و تا سه روز در مورد نقشه‌هائی که خداوند دربارۀ اورشلیم در سرم نهاده بود با کسی حرف نزدم. سپس یک شب، چند نفر را با خود گرفته از شهر خارج شدم. من بر الاغ سوار بودم و دیگران پیاده می‌رفتند. <span class="verse-marker">۱۳</span>از «دروازۀ دره» خارج شدم و بطرف «چشمۀ اژدها» و از آنجا تا «دروازۀ خاکروبه» رفتم و دیوار خراب شدۀ اورشلیم و دروازه‌های سوختۀ آن را از نزدیک دیدم. <span class="verse-marker">۱۴</span>سپس به «دروازۀ چشمه» و «حوض پادشاه» رسیدم، اما الاغ من نتوانست از بین خرابه بگذرد. <span class="verse-marker">۱۵</span>پس بطرف درۀ قِدرون رفتم و از کنار دره، دیوار شهر را بازرسی کردم. بعد از راهی که آمده بودم بازگشتم و از «دروازۀ دره» داخل شهر شدم. </p>
  <p>
    <span class="verse-marker">۱۶</span>مقامات شهر نفهمیدند که من به کجا و برای چه منظوری بیرون رفته بودم، زیرا تا آن موقع دربارۀ نقشه‌هایم به کسی چیزی نگفته بودم. یهودیان اعم از کاهنان، رهبران، بزرگان و حتی کسانی که باید در این کار شرکت کنند، از نقشه‌هایم بی‌اطلاع بودند. <span class="verse-marker">۱۷</span>آنگاه به آن‌ها گفتم: «شما خوب می‌دانید که چه بلائی بر سر شهر ما آمده است. شهر ویران شده و دروازه‌هایش سوخته‌اند. بیائید دیوار را دوباره آباد کنیم و خود را از این رسوائی آزاد سازیم!» <span class="verse-marker">۱۸</span>سپس به آن‌ها گفتم که چه گفتگوئی با پادشاه داشته‌ام و چگونه دست خدا در این کار بوده و به من یاری کرده است. آن‌ها جواب دادند: «پس باید دست به‌کار شویم و دیوار را آباد کنیم!» به این ترتیب، آمادۀ این کار نیک شدند. </p>
  <p>
    <span class="verse-marker">۱۹</span>ولی وقتی سَنبَلَط، طوبیا و جَشَمِ عرب از نقشۀ ما خبر شدند، ما را مسخره و تحقیر کردند و گفتند: «چه می‌کنید؟ آیا خیال دارید که علیه پادشاه شورش کنید؟» <span class="verse-marker">۲۰</span>من جواب دادم: «خدای آسمان‌ها، ما را که بندگان او هستیم یاری می‌کند تا این دیوار را دوباره آباد کنیم. اما شما حق ندارید که در امور شهر اورشلیم دخالت نمائید، زیرا شما هیچ حقی در ملکیت اورشلیم ندارید و در تاریخ آن سهیم نیستید.» </p>
  <a id="c3"></a>
  <h2>فصل سوم </h2>
  <h3>اعمار مجدد دیوار اورشلیم </h3>
  <p>
    <span class="verse-marker">۱</span>آنگاه اَلِیاشیب که کاهن اعظم بود به اتفاق کاهنان دیگر، دیوار شهر را تا «برج صد» و «برج حَنَن‌ئیل» دوباره آباد کردند. سپس «دروازۀ گوسفند» را ساختند و پله‌هایش را به جاهای شان نشاندند و آن را تقدیس نمودند. <span class="verse-marker">۲</span>قسمت دیگر دیوار را اهالی اریحا و حصۀ بعدی را عده‌ای به سرپرستی زَکور (پسر امری) آباد کردند. </p>
  <p>
    <span class="verse-marker">۳</span>پسران هَسناه «دروازۀ ماهی» را ساختند و تیرها و پله‌هایش را نشاندند و قفلها و پشت‌بندهایش را وصل نمودند. <span class="verse-marker">۴</span>مریموت (پسر اوریا و نواسۀ حَقوز) قسمت دیگر را تعمیر کرد. در پهلوی او مَشُلام (پسر بَرَکیا و نواسۀ مِشیزَبئیل) و صادوق (پسر بعنه) قسمت بعدی آن را تعمیر نمودند. <span class="verse-marker">۵</span>اهالی تَقوع یک قسمت دیگر دیوار را آباد کردند، اما بزرگان آن‌ها از کارفرمایان اطاعت ننمودند و از کار کردن امتناع ورزیدند. </p>
  <p>
    <span class="verse-marker">۶</span>یُویاداع (پسر فاسیح) و مَشُلام (پسر بَسُودِیا) «دروازۀ کهنه» را تعمیر نمودند و تیرها را نصب کردند، پله‌هایش را نشاندند و قفلها و پشت‌بندهایش را وصل کردند. <span class="verse-marker">۷</span>در کنار آن‌ها مَلَتِیای جِبعونی، یادونِ میرونوتی و اهالی جِبعون قسمت بعدی دیوار را تا جای رهایش حاکم ناحیۀ غرب دریای فرات تعمیر نمودند. <span class="verse-marker">۸</span>عزیئیل (پسر حَرهایا) که شغل زرگری داشت، قسمت بعدی را تعمیر کرد. در کنار او حننیای عطار قسمت دیگر دیوار را آباد کرد. به این ترتیب، آن‌ها دیوار شهر اورشلیم را تا «دیوار عریض» تعمیر کردند. </p>
  <p>
    <span class="verse-marker">۹</span>قسمت بعدی را رِفایا (پسر حور) تعمیر نمود. او رئیس بلدیۀ نصف شهر اورشلیم بود. <span class="verse-marker">۱۰</span>یَدایا (پسر حَروماف) قسمت دیگر دیوار را که نزدیک خانه‌اش بود، تعمیر نمود. قسمت بعدی را حطوش (پسر حَشَبنِیا) آباد کرد. <span class="verse-marker">۱۱</span>مَلکیا (پسر حاریم) و حَشوب (پسر فَحَت موآب) برج تنورها و قسمت بعدی دیوار را تعمیر کردند. <span class="verse-marker">۱۲</span>شلوم (پسر هَلوحیش) و دختران او قسمت بعدی را ساختند. او رئیس بلدیۀ نصف دیگر شهر اورشلیم بود. </p>
  <p>
    <span class="verse-marker">۱۳</span>حانون به اتفاق اهالی زانوح «دروازۀ دره» را ساخت. پله‌هایش را نشاند و قفلها و پشت‌بندهایش را وصل کرد. سپس پنجصد متر از دیوار را تا «دروازۀ خاکروبه» تعمیر نمود. </p>
  <p>
    <span class="verse-marker">۱۴</span>مَلکیا (پسر رَکاب)، رئیس بلدیۀ بیت‌هَکارِیم، «دروازۀ خاکروبه» را تعمیر نمود و پله‌هایش را نشاند و قفلها و پشت‌بندهایش را وصل کرد. </p>
  <p>
    <span class="verse-marker">۱۵</span>شلون (پسر کُلحوزه)، رئیس بلدیۀ شهر مِصفه، «دروازۀ چشمه» را تعمیر نمود، تیرها و پله‌هایش را نشاند و قفلها و پشت‌بندهایش را وصل کرد. سپس دیوار را از «حوض سیلوحا» که پهلوی باغ پادشاه بود تا زینه‌هائی که به شهر داود می‌رسید، تعمیر کرد. <span class="verse-marker">۱۶</span>در کنار او نِحِمیا (پسر عزبوق)، رئیس بلدیۀ نصف شهر بیت‌صور، دیوار را تا مقبرۀ داود و تا مخزن آب و اردوگاه نظامی تعمیر کرد. </p>
  <p>
    <span class="verse-marker">۱۷</span>قسمتهای دیگر دیوار توسط این لاویان تعمیر شدند: </p>
  <p>رِحوم (پسر بانی) قسمتی از دیوار را تعمیر کرد. حَشَبیا رئیس بلدیۀ نصف شهر قَعِیله، قسمت دیگر دیوار را که در ناحیۀ او واقع بود، آباد نمود. <span class="verse-marker">۱۸</span>در کنار او بَوّای (پسر حیناداد)، رئیس بلدیۀ نصف دیگر شهر قَعِیله، قسمت بعدی را تعمیر کرد. <span class="verse-marker">۱۹</span>قسمت دیگر دیوار را عازَر (پسر یشوع) که رئیس بلدیۀ شهر مِصفه بود، از مقابل اسلحه‌خانه تا کنج دیوار تعمیر نمود. <span class="verse-marker">۲۰</span>قسمت بعدی را باروک (پسر زَبای) از کنج دیوار تا دروازۀ خانۀ اَلِیاشیب، کاهن اعظم، آباد کرد. <span class="verse-marker">۲۱</span>مریموت (پسر اوریا و نواسۀ هَقوس) قسمت بعدی دیوار را از دروازۀ خانۀ اَلِیاشیب تا انتهای خانه‌اش تعمیر کرد. </p>
  <p>
    <span class="verse-marker">۲۲</span>قسمتهای دیگر دیوار توسط این کاهنان تعمیر شدند: </p>
  <p>کاهنانی که از حوضۀ اورشلیم بودند، قسمت بعدی دیوار را تعمیر کردند. <span class="verse-marker">۲۳</span>بنیامین، حَشوب و عَزریا (پسر مَعَسیا و نواسۀ عَننیا) قسمت دیگر دیوار را که مقابل خانۀ شان قرار داشت، تعمیر نمودند. <span class="verse-marker">۲۴</span>بِنوی (پسر حیناداد) قسمت دیگر دیوار را، از خانۀ عَزَریا تا کنج دیوار تعمیر کرد <span class="verse-marker">۲۵</span>و فالال (پسر اوزای) از کنج دیوار تا برج قصر فوقانی پادشاه را که نزدیک حویلی زندان است، آباد کرد. قسمتهای بعدی را فَدایا (پسر فرعوش) تعمیر نمود. <span class="verse-marker">۲۶</span>خادمان عبادتگاه خدا که در عوفل زندگی می‌کردند، دیوار را از مشرق «دروازۀ آب» تا برج بیرونی تعمیر کردند. </p>
  <p>
    <span class="verse-marker">۲۷</span>اهالی تَقوع دیوار را از برج بیرونی تا «دیوار عوفل» آباد کردند. <span class="verse-marker">۲۸</span>عده‌ای از کاهنان نیز قسمتی از دیوار را که از «دروازۀ اسپ» شروع می‌شد، تعمیر نمودند؛ هر یک از آن‌ها دیوار مقابل عبادتگاه خدا را آباد کرد. <span class="verse-marker">۲۹</span>صادوق (پسر امیر) دیوار مقابل خانۀ خود را تعمیر نمود. قسمت بعدی را شِمَعیه (پسر شِکَنیا)، نگهبان «دروازۀ شرقی» آباد کرد. <span class="verse-marker">۳۰</span>حننیا (پسر شلمیا) و حانون (پسر ششمِ صالاف) قسمتهای بعدی را ترمیم کردند. مِشُلام (پسر بَرَکیا) دیوار روبروی خانۀ خود را آباد نمود. <span class="verse-marker">۳۱</span>مَلکیا که پیشۀ زرگری داشت، قسمت بعدی دیوار را تا خانه های خادمان عبادتگاه خدا و منازل تاجران که در مقابل «دروازۀ مفقاد» قرار داشتند و تا برجی که در کنج دیوار است، تعمیر کرد. <span class="verse-marker">۳۲</span>زرگران و تاجران بقیۀ دیوار را تا «دروازۀ گوسفند» دوباره آباد نمودند. </p>
  <a id="c4"></a>
  <h2>فصل چهارم </h2>
  <h3>دسیسۀ مخالفین خنثی می‌شود </h3>
  <p>
    <span class="verse-marker">۱</span>وقتی سَنبَلَط شنید که ما یهودیان مشغول تعمیر دیوار هستیم، بشدت خشمگین شد <span class="verse-marker">۲</span>و در حضور همراهان و افسران سامری، ما را مسخره کرده گفت: «این یهودیانِ بی‌عقل چه می‌کنند؟ آیا به این فکر هستند که با تقدیم قربانی می‌توانند در یک روز دیوار را بسازند؟ آیا می‌توانند از خرابه‌های این شهرِ سوخته، سنگهائی برای اعمار مجددِ دیوار تهیه کنند؟» <span class="verse-marker">۳</span>طوبیا که در کنار او ایستاده بود با تمسخر گفت: «دیوار آنقدر سُست است که حتی اگر یک روباه از سر آن عبور کند، خراب می‌شود.» </p>
  <p>
    <span class="verse-marker">۴</span>آنگاه من دعا کردم: «ای خدای ما، دعای ما را بشنو! ببین که چگونه ما را مسخره می‌کنند. بگذار هر چه به ما می‌گویند، بر سر خودشان بیاید. آن‌ها را به سرزمین بیگانه تبعید کن تا مزۀ اسارت را بچشند. <span class="verse-marker">۵</span>این بدی آن‌ها را فراموش نکن و گناهان شان را نبخش، زیرا به ما که دیوار را تعمیر می‌کنیم، اهانت کرده‌اند.» </p>
  <p>
    <span class="verse-marker">۶</span>پس به آبادی دیوار ادامه دادیم و چیزی نگذشت که نصف ارتفاع آن تمام شد، زیرا مردم با اشتیاق زیاد کار می‌کردند. </p>
  <p>
    <span class="verse-marker">۷</span>وقتی سَنبَلَط، طوبیا، عَرَبها، عَمونی ها و اَشدُودِیها شنیدند که کار بسرعت پیش می‌رود و شگافهای دیوار تعمیر می‌شوند، بسیار خشمگین شدند <span class="verse-marker">۸</span>و توطئه چیدند که به اورشلیم حمله آورند و آشوب برپا نمایند و از پیشرفت کار جلوگیری نمایند. <span class="verse-marker">۹</span>ما بحضور خدای خود دعا کردیم و برای حفظ جان خود، در شهر نگهبانانی را قرار دادیم تا شب و روز از آن مراقبت کنند. </p>
  <p>
    <span class="verse-marker">۱۰</span>از طرف دیگر، کارفرمایان لب به اعتراض گشوده، گفتند: «کارگران خسته شده‌اند. خاک و سنگ آنقدر زیاد است که ما به تنهائی نمی‌توانیم آن‌ها را جمع کنیم و دیوار را تعمیر نمائیم.» </p>
  <p>
    <span class="verse-marker">۱۱</span>ضمناً دشمنان ما توطئه می‌چیدند که مخفیانه بر ما هجوم آورند، ما را نابود کنند و از کار ما جلوگیری نمایند. <span class="verse-marker">۱۲</span>یهودیانی که در نزدیکی های شان زندگی می‌کردند، بارها به ما هُشدار دادند که مواظب حملۀ دشمنان باشیم. <span class="verse-marker">۱۳</span>پس، از هر خاندان نگهبانی تعیین کردم و آن‌ها را با شمشیر و نیزه و کمان مجهز ساختم تا در پشت دیوار بایستند و قسمتهائی را که در آنجا دیوار هنوز آباد نشده بود، محافظت کنند. </p>
  <p>
    <span class="verse-marker">۱۴</span>سپس با در نظر گرفتن موقعیتی که داشتیم، سران قوم و مردم را جمع کردم و به آن‌ها گفتم: «از کسی نترسید! فراموش نکنید که خداوند، عظیم و با هیبت است. پس بخاطر هموطنان و خانوادۀ خود بجنگید!» <span class="verse-marker">۱۵</span>دشمنان ما فهمیدند که ما به دسیسۀ شان پی برده ایم و خدا نقشۀ آن‌ها را باطل کرده است، پس ما بر سر کار خود بازگشتیم. <span class="verse-marker">۱۶-۱۷</span>اما از آن روز به بعد، نصف کارگران کار می‌کردند و نصف دیگر با نیزه و سپر و کمان و زره مسلح شده، پهره می‌دادند. سران قوم از کسانی که مشغول تعمیر دیوار بودند حمایت می‌کردند. حتی کسانی که بار می‌بردند با یک دست کار می‌کردند و با دست دیگر اسلحه حمل می‌نمودند. <span class="verse-marker">۱۸</span>هر یک از معماران نیز در حین کار شمشیر به کمر داشت. شخصی که مأمور نواختن زنگ خطر بود، در کنار من ایستاده بود تا در صورت مشاهدۀ خطر، زنگ را بصدا درآورد. <span class="verse-marker">۱۹</span>به سران قوم و مردم گفتم: «محل کار ما آنقدر وسیع است که ما بر سر دیوار، در فاصلۀ دور از یکدیگر قرار داریم، <span class="verse-marker">۲۰</span>پس هر وقت صدای زنگ خطر را شنیدید، فوراً پیش من جمع شوید. خدای ما برای ما جنگ می‌کند.» </p>
  <p>
    <span class="verse-marker">۲۱</span>ما از طلوع تا غروب آفتاب کار می‌کردیم و همیشه نصف مردها پهره می‌دادند. <span class="verse-marker">۲۲</span>ضمناً به کارفرمایان و معاونین آن‌ها گفتم که باید شبها در اورشلیم بمانند تا بتوانیم در شب پهره بدهیم و در روز کار کنیم. <span class="verse-marker">۲۳</span>در تمام این مدت، همگی لباس خود را به تن داشتیم و همیشه مسلح بودیم. هم من، هم برادرانم، هم مردانم و هم محافظین من، حتی وقتی که برای آب خوردن می‌رفتیم، اسلحۀ خود را بزمین نمی‌گذاشتیم. </p>
  <a id="c5"></a>
  <h2>فصل پنجم </h2>
  <h3>دستگیری نِحِمیا از فقرا </h3>
  <p>
    <span class="verse-marker">۱</span>در این وقت جنجال بزرگی برپا شد. عده‌ای از مردان و زنان از یهودیان هم‌نژاد خود شکایت کردند. <span class="verse-marker">۲</span>بعضی از آن‌ها گفتند: «تعداد افراد خانوادۀ ما زیاد است و ما نان کافی نداریم که بخوریم و زنده بمانیم.» <span class="verse-marker">۳</span>عده‌ای دیگر می‌گفتند: «ما مجبوریم مزرعه، باغ انگور و حتی خانۀ خود را به گرو بگذاریم تا بتوانیم گندم تهیه کنیم و از گرسنگی تلف نشویم.» <span class="verse-marker">۴</span>برخی دیگر نیز می‌گفتند: «ما پول قرض کرده‌ایم تا مالیات مزرعه و تاکستان خود را به پادشاه بپردازیم. <span class="verse-marker">۵</span>ما هم‌نژاد یهودیان هستیم و فرزندان ما هم مثل فرزندان آن‌ها یهودی‌اند، اما ما مجبوریم که کودکان خود را به بردگی بفروشیم. قبلاً بعضی از دختران خود را فروخته‌ایم و پول نداریم که آن‌ها را پس بخریم، زیرا مزارع و تاکستان‌های ما هم در گرو هستند.» </p>
  <p>
    <span class="verse-marker">۶</span>وقتی این شکایت را شنیدم بسیار خشمگین شدم <span class="verse-marker">۷</span>و پس از فکر کردن، رؤسا و بزرگان قوم را سرزنش کرده گفتم: «چرا بر یهودیان هم‌نژاد خود ظلم می‌کنید؟» </p>
  <p>بعد عدۀ زیادی را جمع کردم و این یهودیان را به پای میز محاکمه کشیده <span class="verse-marker">۸</span>گفتم: «ما تا آنجائی که توانسته‌ایم، یهودیان هم‌نژاد خود را که به اسارت فروخته شده بودند، پس خریده‌ایم. حالا شما آن‌ها را مجبور می‌کنید که خود را به شما بفروشند. آیا جایز است که یک یهودی به برادر یهودی خود فروخته شود؟» آن‌ها برای دفاع از خود جوابی نداشتند. </p>
  <p>
    <span class="verse-marker">۹</span>در ادامۀ حرفهایم گفتم: «کاری که شما می‌کنید خوب نیست! آیا از خدا نمی‌ترسید؟ چرا می‌خواهید کاری کنید که دشمنان ما، ما را مسخره کنند؟ <span class="verse-marker">۱۰</span>من و برادران و مردانم به یهودیان هم‌نژاد خود، بدون سود پول و غله قرض می‌دهیم. از شما هم می‌خواهم که از سودخوری دست بردارید. <span class="verse-marker">۱۱</span>مزارع، تاکستانها، باغهای زیتون و خانه‌های شان را و هم سودی را که از آن‌ها گرفته‌اید، همین امروز پس بدهید.» <span class="verse-marker">۱۲</span>رؤسا و بزرگان جواب دادند: «آنچه گفتی انجام خواهیم داد. املاک شان را به آن‌ها پس خواهیم داد و از آن‌ها چیزی مطالبه نخواهیم کرد.» آنگاه کاهنان را احضار کردم و از رؤسا و بزرگان خواستم در حضور آن‌ها قسم بخورند که این کار را خواهند کرد. <span class="verse-marker">۱۳</span>سپس دامن خود را تکان دادم و گفتم: «خدا این چنین شما را از خانه و دارائی تان بتکاند، اگر به قول خود وفا نکنید.» تمام قوم با صدای بلند گفتند: «آمین!» و خداوند را شکر کردند و رؤسا و بزرگان هم به قول خود وفا نمودند. </p>
  <h3>مروت نِحِمیا </h3>
  <p>
    <span class="verse-marker">۱۴</span>ضمناً در طول دوازده سالی که من حاکم یهودا بودم، یعنی از سال بیستم تا سال سی و دومِ سلطنتِ اُردشیر، پادشاه فارس، نه خودم و نه یهودیان هم‌نژادم، از غذای مخصوص حاکمان استفاده نکردیم. <span class="verse-marker">۱۵</span>حاکمان قبلی، علاوه بر خوراک و شرابی که از مردم می‌گرفتند، روزانه چهل مثقال نقره هم از آن‌ها مطالبه می‌کردند حتی مأمورین آن‌ها نیز بر مردم ظلم می‌نمودند. اما من هرگز چنین کاری نکردم، زیرا از خدا می‌ترسیدم. <span class="verse-marker">۱۶</span>من تمام نیروی خود را صرف ساختن دیوار کردم‎ ‎و مزرعه‌ای برای خود نخریدم. از مأمورینم خواستم که وقت خود را صرف تعمیر دیوارِ شهر کنند. <span class="verse-marker">۱۷</span>از این گذشته، علاوه بر مهمانانی که از اقوام دیگر داشتم، هر روز یکصد و پنجاه نفر از مردم یهود و بزرگان شان بر سر سُفرۀ من غذا می‌خوردند. <span class="verse-marker">۱۸</span>هر روز یک گاو، شش گوسفند چاق و تعداد زیادی مرغ برای خوراک و هر ده روز یکبار، مقدار زیادی از انواع گوناگون شرابها را تهیه می‌کردم. باوجود این، هرگز از مردم نخواستم که سهمیۀ مخصوص را که به حاکمان تعلق داشت، به من بدهند، زیرا بار این مردم بقدر کافی سنگین بود. </p>
  <p>
    <span class="verse-marker">۱۹</span>ای خدای من، مرا بیاد آور و بسبب آنچه که برای این قوم کرده‌ام، مرا برکت بده. </p>
  <a id="c6"></a>
  <h2>فصل ششم </h2>
  <h3>دسیسه علیه نِحِمیا </h3>
  <p>
    <span class="verse-marker">۱</span>سَنبَلَط، طوبیا، جَشَمِ عرب و بقیۀ دشمنان ما شنیدند که کار ترمیم دیوار رو به اتمام است (هرچند تمام پله‌های دروازه‌ها را ننشانده بودیم)، <span class="verse-marker">۲</span>پس سَنبَلَط و جَشَم برای من پیام فرستادند که در یکی از دهاتِ دشتِ اونو به دیدن آن‌ها بروم. اما من پی بردم که می‌خواهند به من آسیب برسانند. <span class="verse-marker">۳</span>بنابران، به آن‌ها این چنین جواب دادم: «من مشغول کار مهمی هستم و نمی‌توانم از کارم دست بکشم و بدیدن شما بیایم.» <span class="verse-marker">۴</span>آن‌ها چهار بار برای من همان پیام را فرستادند و من هم هر بار همان جواب را دادم. </p>
  <p>
    <span class="verse-marker">۵</span>بار پنجم مأمور سَنبَلَط با یک نامۀ سرگشاده پیش من آمد؛ مضمون نامه چنین بود: <span class="verse-marker">۶</span>«جَشَم به من می‌گوید که بین مردم شایع شده که تو و یهودیان قصد شورش را دارید، و به همین خاطر است که دور شهر اورشلیم دیوار می‌سازی؛ و بنا به این گزارش، تو می‌خواهی پادشاه آن‌ها شوی. <span class="verse-marker">۷</span>از این گذشته انبیائی را هم تعیین کرده‌ای تا در اورشلیم مردم را دور خود جمع کنند و بگویند که نِحِمیا پادشاه است. مطمئن باش که این خبرها به گوش اُردشیر پادشاه خواهد رسید. پس بهتر است که پیش من بیائی تا در این مورد با هم مشوره کنیم.» <span class="verse-marker">۸</span>من جواب دادم: «آنچه که می‌گوئی حقیقت ندارد. اینها ساخته و پرداختۀ خودت است.» <span class="verse-marker">۹</span>آن‌ها می‌خواستند با این حرفها ما را بترسانند تا ما از کار دست بکشیم، ولی من دعا کردم تا خدا مرا تقویت کند. </p>
  <p>
    <span class="verse-marker">۱۰</span>شِمَعیه (پسر دِلایا و نواسۀ مهیتبئیل) در خانۀ خود نشسته و دروازه را بسته بود و من بدیدنش رفتم. وقتی مرا دید، گفت: «باید هرچه زودتر در عبادتگاه مخفی شویم و دروازه‌ها را قفل کنیم، زیرا امشب آن‌ها می‌آیند که ترا بکشند.» <span class="verse-marker">۱۱</span>ولی من جواب دادم: «من مردی نیستم که فرار کنم و پنهان شوم. آیا فکر می‌کنید که من برای حفظ جانم داخل عبادتگاه می‌شوم؟ من هرگز این کار را نمی‌کنم.» </p>
  <p>
    <span class="verse-marker">۱۲-۱۳</span>بعد فهمیدم که پیام شِمَعیه از جانب خدا نبود، بلکه طوبیا و سَنبَلَط او را اجیر کرده بودند تا مرا بترسانند و وادار سازند که به عبادتگاه فرار کنم و مرتکب گناه شوم تا بتوانند مرا رسوا کنند. </p>
  <p>
    <span class="verse-marker">۱۴</span>آنگاه دعا کردم: «ای خدای من، طوبیا و سَنبَلَط را بسزای اعمال شان برسان و هم بیاد‌آور که چگونه نوعَدیۀ نبیه و سایر انبیاء می‌خواستند مرا بترسانند.» </p>
  <h3>ختم کار </h3>
  <p>
    <span class="verse-marker">۱۵</span>سرانجام کار اعمار مجدد دیوار در بیست و پنجم ماه اِیلُول تمام شد. این کار پنجاه و دو روز طول کشید. <span class="verse-marker">۱۶</span>وقتی دشمنان ما که در سرزمین‌های همسایۀ ما بودند این را دیدند، رسوا شدند و فهمیدند که این کار با کمک خدای ما تمام شده است. </p>
  <p>
    <span class="verse-marker">۱۷</span>در این مدت نامه‌های زیادی بین طوبیا و بزرگان یهودا رد و بدل شد. <span class="verse-marker">۱۸</span>در یهودا بسیاری با او همدست شده بودند، زیرا هم خودش داماد شِکَنیا (پسر آرَه) بود و هم پسرش، یَهُوحانان با دختر مَشُلام (پسر بَرَکیا) ازدواج کرده بود. <span class="verse-marker">۱۹</span>مردم پیش من از طوبیا تعریف می‌کردند و هرچه که از من می‌شنیدند به او خبر می‌دادند. طوبیا هم برای اینکه مرا بترساند، نامه‌های تهدید‌آمیز برایم می‌نوشت. </p>
  <a id="c7"></a>
  <h2>فصل هفتم </h2>
  <p>
    <span class="verse-marker">۱</span>پس از آنکه دیوار شهر را ترمیم کردیم، دروازه‌ها را نشاندیم و نوازندگان و لاویان را بالای کار شان گماشتیم، <span class="verse-marker">۲</span>مسئولیت ادارۀ شهر اورشلیم را به برادرم حنانی و حنانیا سپردم. حنانیا قوماندان قلعۀ نظامی و مردی بسیار صادق بود و در خداترسی کسی به پای او نمی‌رسید. <span class="verse-marker">۳</span>به آن‌ها هدایت دادم که هر صبح دروازۀ اورشلیم را بعد از طلوع آفتاب باز کنند و در وقت شب هم نگهبانان پیش از ترک نوبت خود دروازه‌ها را ببندند و قفل کنند. ضمناً گفتم که نگهبانانی را از اهالی اورشلیم تعیین کنند تا پهره بدهند و هر کسی که خانه‌اش نزدیک دیوار است، نگهبان همان قسمت دیوار باشد. <span class="verse-marker">۴</span>شهر اورشلیم بسیار وسیع بود و جمعیت آن کم، و هنوز خانه‌ها دوباره اعمار نشده بودند. </p>
  <h3>نامهای کسانی که از تبعید برگشتند </h3>
  <h4>(همچنین در عِزرا ۲:‌۱‌-‌۷۰) </h4>
  <p>
    <span class="verse-marker">۵</span>آنگاه خدای من در دلم گذاشت که تمام سران، بزرگان و اهالی شهر را برای ثبت نسب‌نامه‌های شان جمع کنم. نسب‌نامه‌های کسانی را که قبلاً به یهودا بازگشته بودند، در کتابی به این مضمون نوشتم: </p>
  <p>
    <span class="verse-marker">۶</span>عدۀ زیادی از یهودیانی که نِبوکدنِزر، پادشاه بابل آن‌ها را اسیر کرده و به بابل برده بود، به یهودا و اورشلیم بازگشتند و هر کس به شهر خود رفت. <span class="verse-marker">۷</span>رهبران یهودیان در این سفر عبارت بودند از: زِرُبابل، یسیوع، نِحِمیا، عَزریا، رَعَمیا، نَحَمانی، مُردِخای، بِلشان، مِسفارِت، بِغوای، نَحوم و بعنه. </p>
  <p>نام خانواده‌های یهودیانی که به وطن بازگشتند و تعداد آن‌ها قرار ذیل است: <span class="verse-marker">۸-۳۸</span>از خانوادۀ فرعوش دو هزار و یکصد و هفتاد و دو نفر؛ از خانوادۀ شِفَطیا سیصد و هفتاد و دو نفر؛ از خانوادۀ آرَه ششصد و پنجاه و دو نفر؛ از خانوادۀ فَحَت مواب (اولادۀ یشوع و یُوآب) دو هزار و هشتصد و هجده نفر؛ از خانوادۀ عیلام یکهزار و دوصد و پنجاه چهار نفر؛ از خانوادۀ زتو هشتصد و چهل و پنج نفر؛ از خانوادۀ زَکی هفتصد و شصت نفر؛ از خانوادۀ بِنوی ششصد و چهل و هشت نفر؛ از خانوادۀ بابای ششصد و بیست و هشت نفر؛ از خانوادۀ عزجد دو هزار و سیصد و بیست و دو نفر؛ از خانوادۀ اَدُونیقام ششصد و شصت و هفت نفر؛ از خانوادۀ بِغوای دو هزار و شصت و هفت نفر؛ از خانوادۀ عادین ششصد و پنجاه و پنج نفر؛ از خانوادۀ آطیر (اولادۀ حِزقِیا) نود و هشت نفر؛ از خانوادۀ حاشوم سیصد و بیست و هشت نفر؛ از خانوادۀ بیسای سیصد و بیست و چهار نفر؛ از خانوادۀ حاریف یکصد و دوازده نفر؛ از خانوادۀ جِبعون نود و پنج نفر. </p>
  <p>از شهرهای بیت‌لحم و نِطوفه یکصد و هشتاد و هشت نفر؛ از عَناتوت یکصد و بیست و هشت نفر؛ از بیت‌عَزموت چهل و دو نفر؛ از قریۀ یعاریم، کِفَیره و بیروت هفتصد و چهل و سه نفر؛ از رامه و جِبَع ششصد و بیست و یک نفر؛ از مِخماس یکصد و بیست و دو نفر؛ از بیت‌ئیل و عای یکصد و بیست و سه نفر؛ از نَبوی دیگر پنجاه و دو نفر؛ از عیلام یکهزار و دوصد و پنجاه و چهار نفر؛ از حاریم سیصد و بیست نفر؛ از اریحا سیصد و چهل و پنج نفر؛ از لُود، حادید و اونو هفتصد و بیست و یک نفر؛ از سَناعه سه هزار و نهصد و سی نفر. </p>
  <p>
    <span class="verse-marker">۳۹-۴۲</span>تعداد کاهنانی که به وطن بازگشتند اینها هستند: از خانوادۀ یَدَعیا (اولادۀ یشوع) نهصد و هفتاد و سه نفر؛ از خانوادۀ اِمیر یکهزار و پنجاه و دو نفر؛ از خانوادۀ فَشحور یکهزار و دوصد و چهل و هفت نفر؛ از خانوادۀ حاریم یکهزار و هفده نفر. </p>
  <p>
    <span class="verse-marker">۴۳-۴۵</span>تعداد لاویانی که به وطن بازگشتند اینها بودند: از خانواده های یشوع و قدمی‌ئیل (اولادۀ هودویا) هفتاد و چهار نفر؛ خوانندگان و نوازندگان عبادتگاه (اولادۀ آساف) یکصد و چهل و هشت نفر؛ نگهبانان عبادتگاه (اولادۀ شلوم، آطیر، طَلمون، عَقوب، حَطِیطَه و شوبای) یکصد و سی و هشت نفر. </p>
  <p>
    <span class="verse-marker">۴۶-۵۶</span>خادمان عبادتگاه که به وطن بازگشتند از این خانواده‌ها بودند: صِیحهَ، حَسوفا، تباعوت، قیروس، سیعا، فادون، لبانه، حَجابَه، شَلمای، حانان، جِدیل، جاحَر، رایه، رزین، نِقودا، جَزام، عُزه، فاسیح، بیسای، معونیم، نِفِیشَسِیم، بَقبُوق، حَقوما، حَرحور، بَزَلیت، محیدا، حَرشا، بَرقُوس، سیسَرا، تامَح، نَصیح و حَطیفا. </p>
  <p>
    <span class="verse-marker">۵۷-۵۹</span>این افراد نیز که از اولادۀ خادمان سلیمان پادشاه بودند به وطن بازگشتند: سوطای، صوفرَت، فَریدا، یعله، دَرقون، جِدیل، شِفَطیا، حَطیل، فُوخَرَت حَظبایم و آمون. </p>
  <p>
    <span class="verse-marker">۶۰</span>خادمان عبادتگاه و اولادۀ خادمان سلیمان پادشاه، مجموعاً سیصد و نود و دو نفر بودند. </p>
  <p>
    <span class="verse-marker">۶۱</span>در این هنگام گروه دیگری از تِل‌مِلح، تِل‌حَرشا، کِروب، اَدُون و اِمیر به اورشلیم و سایر شهرهای یهودا بازگشتند. آن‌ها نمی‌توانستند از طریق نسب‌نامه‌های خود ثابت کنند که اسرائیلی هستند. <span class="verse-marker">۶۲</span>اینها از خانواده های دِلایا، طوبیا و نِقودا بودند که مجموعاً ششصد و چهل و دو نفر می‌شدند. </p>
  <p>
    <span class="verse-marker">۶۳</span>خاندان‌های زیر که از گروه کاهنان بودند نتوانستند مدارک لازم را برای اثبات نسب خود به کاهنان پیدا کنند: حَبایا، هَقوس، و بَرزِلای (که با یکی از دختران بَرزِلای جِلعادی ازدواج کرده بود و نام فامیل خسر خود را هم انتخاب کرده بود.) <span class="verse-marker">۶۴</span>اما چون آن‌ها نتوانستند از طریق نسب‌نامه‌های خود ثابت کنند که اولادۀ کاهنان هستند، از مقام کهانت برطرف شدند. <span class="verse-marker">۶۵</span>حاکم یهودیان به آن‌ها اجازه نداد که از قربانی‌های سهم کاهنان بخورند تا اینکه بوسیلۀ اوریم و تُمیم از طرف خداوند معلوم شود که آیا آن‌ها واقعاً اولادۀ کاهنان هستند یا نه. </p>
  <p>
    <span class="verse-marker">۶۶-۶۷</span>پس مجموعاً چهل و دو هزار و سیصد و شصت نفر به سرزمین یهودا برگشتند. علاوه بر این تعداد، هفت هزار و سیصد و سی و هفت غلام و کنیز، دوصد و چهل و پنج نوازندۀ مرد و زن نیز به وطن بازگشتند. <span class="verse-marker">۶۸-۶۹</span>آن‌ها هفتصد و سی و شش اسپ، دوصد و چهل و پنج قاطر، چهارصد و سی و پنج شتر و شش هزار و هفتصد و بیست الاغ را با خود آوردند. </p>
  <p>
    <span class="verse-marker">۷۰-۷۲</span>برخی از مردم برای اعمار مجدد عبادتگاه هدایا تقدیم کردند. حاکم یهودیان در حدود هشت و نیم کیلوگرام طلا، پنجاه عدد جام و پنجصد و سی دست لباس برای کاهنان هدیه کرد. سران قوم نیز یکصد و شصت و هشت کیلوگرام طلا و یکهزار و دوصد و پنجاه کیلوگرام نقره و بقیۀ قوم یکصد و شصت و هشت کیلوگرام طلا، یکصد و چهل کیلوگرام نقره و شصت و هفت دست لباس برای کاهنان تقدیم کردند. </p>
  <p>
    <span class="verse-marker">۷۳</span>پس کاهنان، لاویان، نگهبانان، خوانندگان، نوازندگان، خادمان خانۀ خدا و بقیۀ قوم به یهودا آمدند و تا ماه هفتم در شهرهای خود ساکن شدند. </p>
  <a id="c8"></a>
  <h2>فصل هشتم </h2>
  <h3>عِزرا کتاب تورات را برای مردم می‌خواند </h3>
  <p>
    <span class="verse-marker">۱</span>در روز اول ماه هفتم، تمام قوم اسرائیل به اورشلیم آمدند و در میدانِ مقابل «دروازۀ آب» جمع شدند و از عِزرای عالم خواستند تا کتاب توراتِ موسی را که خداوند به قوم اسرائیل عطا فرموده بود، بیاورد و بخواند. </p>
  <p>
    <span class="verse-marker">۲-۵</span>پس عِزرا تورات موسی را آورد و بالای یک منبر چوبی که برای این کار ساخته شده بود، رفت تا در موقع خواندن همه بتوانند او را ببینند. بعد در میدانِ مقابل «دروازۀ آب» ایستاد و وقتی کتاب را باز کرد، همه به احترام آن بر پا ایستادند. او از صبحِ وقت تا ظهر از کتاب تورات خواند. تمام مردان و زنان و کودکانی که در سِنی بودند که می‌توانستند بفهمند، با دقت گوش می‌دادند. در سمت راست او مَتتیا، شِمَع، عَنایا، اوریا، حِلقیا، مَعَسیا و در طرف چپ او فَدایا، میشائیل، مَلکیا، حاشوم، حَشبَدانه، زَکَریا و مَشُلام ایستاده بودند. </p>
  <p>
    <span class="verse-marker">۶</span>عِزرا گفت: «سپاس بر خداوند، خدای عظیم!» و تمام قوم دستهای خود را بالا کرده در جواب گفتند: «آمین، آمین!» و رو به خاک افتاده خداوند را پرستش کردند. </p>
  <p>
    <span class="verse-marker">۷-۸</span>سپس تمام قوم بر پا ایستادند و لاویان کتاب تورات را برای آن‌ها خوانده و تفسیر کردند تا مردم آن را بفهمند. این لاویان عبارت بودند از: یشوع، بانی، شرَبیا، یامین، عَقوب، شَبتای، هودویا، مَعَسیا، قَلیطا، عَزَریا، یُوزاباد، حَنان و فَلایا. <span class="verse-marker">۹</span>وقتی مردم مطالب تورات را شنیدند، گریه کردند. </p>
  <p>پس عِزرای کاهن و نِحِمیا که حاکم بود و لاویان که تورات را تفسیر می‌کردند، به مردم گفتند: «در چنین روزی نباید گریه کنید، زیرا امروز روز مقدسِ خداوند، خدای شما است. <span class="verse-marker">۱۰</span>بروید و خوراکهای لذیذ بخورید و شربتها بنوشید و به هر کسی که ندارد، حق و حصۀ او را بدهید. چون امروز برای خداوند، خدای ما روز مقدس است. پس غمگین نباشید، زیرا خوشی خداوند، قوّت شما است!» </p>
  <p>
    <span class="verse-marker">۱۱</span>لاویان هم مردم را آرام ساختند و گفتند: «امروز یک روز مقدس است، پس گریه نکنید و غمگین نباشید.» <span class="verse-marker">۱۲</span>مردم رفتند، خوردند و نوشیدند، خوراک به فقرا فرستادند و خوشی کردند، زیرا کلام خدا را که برای شان خوانده شده بود، فهمیده بودند. </p>
  <h3>عید سایبانها </h3>
  <p>
    <span class="verse-marker">۱۳</span>روز بعد، بزرگان خانواده‌ها با کاهنان و لاویان پیش عِزرا جمع شدند تا مطالب تورات را از او بشنوند. <span class="verse-marker">۱۴</span>وقتی تورات خوانده شد، آن‌ها متوجه شدند که خداوند به موسی فرموده بود: «قوم اسرائیل در مدتی که عید ماه هفتم را جشن می‌گیرند، باید در سایبانها زندگی کنند.» <span class="verse-marker">۱۵</span>و تأکید شده بود که در تمام شهرهای اسرائیل و شهر اورشلیم اعلام شود که مردم به کوهها بروند و شاخه‌های درخت زیتون، چنار، خرما و سایر درختان سایه‌دار را بیاورند و مطابق هدایتی که به آن‌ها داده شده، از آن‌ها سایبانها بسازند. </p>
  <p>
    <span class="verse-marker">۱۶</span>پس قوم اسرائیل رفتند شاخه‌های درخت را آوردند و روی بام و در حویلی خود، در حویلی عبادتگاه، در میدان «دروازۀ آب» و در میدان «دروازۀ افرایم» سایبانها ساختند. <span class="verse-marker">۱۷</span>تمام کسانی که از تبعید برگشته بودند، در مدت هفت روز عید، در سایبانهائی که ساخته بودند، بسر بردند. آن‌ها بی‌نهایت خوشحال بودند، زیرا از زمان یوشع پسر نون تا آن روز، این مراسم رعایت نشده بود. <span class="verse-marker">۱۸</span>در مدت هفت روزِ جشن، عِزرا هر روز از کتاب تورات می‌خواند. روز هشتم، مطابق امر موسی، محفل را با دعا و عبادت بپایان رساندند. </p>
  <a id="c9"></a>
  <h2>فصل نهم </h2>
  <h3>مردم به گناهان خود اعتراف می‌کنند </h3>
  <p>
    <span class="verse-marker">۱</span>در روز بیست و چهارم همان ماه، تمام قوم اسرائیل جمع شدند تا روزه بگیرند. <span class="verse-marker">۲</span>آن‌ها لباس ماتم بر تن داشتند و بر سر خود خاک ریخته بودند. قوم اسرائیل که خود را از تمام بیگانگان جدا کرده بودند، ایستادند و به گناهان خود و اجداد خود اعتراف نمودند. <span class="verse-marker">۳</span>در حدود سه ساعت از تورات خداوند، خدای شان با صدای بلند برای آن‌ها خوانده شد و سه ساعت دیگر به گناهان خود اعتراف کردند و همگی خداوند، خدای خود را پرستش نمودند. <span class="verse-marker">۴</span>سپس یک عده از لاویان بنام های یشوع، بانی، قَدمی‌ئیل، شَبَنیا، بونی، شرَبیا، بانی و کنانی بر منبر لاویان ایستاده با صدای بلند بحضور خداوند، خدای خود دعا کردند. </p>
  <p>
    <span class="verse-marker">۵</span>آنگاه یشوع، قدمی‌ئیل، بانی، حَشَبنِیا، شرَبیا، هودویا، شَبَنیا و فَتَحیا که همگی از جملۀ لاویان بودند، با این کلمات مردم را در دعا هدایت کردند: </p>
  <p>«برخیزید و خداوند خدای خود را که از ازل تا ابد باقی است، ستایش کنید! </p>
  <p>سپاس بر نام پُر جلال تو که بالا‌تر از تمام تمجیدهای ما است. <span class="verse-marker">۶</span>تو یگانه خداوند هستی. آسمان‌ها و ستارگان را تو آفریدی؛ زمین و بحر و موجودات آن‌ها را تو بوجود آوردی؛ تو به همۀ اینها حیات بخشیدی. تمام فرشتگان آسمان، تو را سجده می‌کنند. <span class="verse-marker">۷</span>ای خداوند، تو همان خدائی هستی که ابرام را برگزیدی، او را از شهر اورِ کلدانیان بیرون آوردی و نام او را به ابراهیم تبدیل کردی. <span class="verse-marker">۸</span>او به تو وفادار بود و تو با او پیمان بستی و به او وعده دادی که سرزمین کنعانیان، حِتیان، اَمُوریان، فِرزِیان، یبوسیان و جَرجاشیان را به او و اولادۀ او ببخشی. تو به قول خود عمل کردی، زیرا تو وفادار هستی. </p>
  <p>
    <span class="verse-marker">۹</span>تو رنج و سختی اجداد ما را در مصر دیدی و آه و نالۀ آن‌ها را در کنار بحیرۀ احمر شنیدی. <span class="verse-marker">۱۰</span>معجزات بزرگی به فرعون و مأمورین و تمام مردم سرزمینش نشان دادی، زیرا می‌دیدی که چگونه مصری‌ها بر اجداد ما ظلم می‌کردند. بخاطر این معجزات، شهرت یافتی و شهرتت تا به امروز باقی است. <span class="verse-marker">۱۱</span>بحر را شگافتی و از بین آب، راهی را برای عبور قوم برگزیدۀ خود آماده ساختی و دشمنانی را که آن‌ها را تعقیب می‌نمودند در بحر انداختی و آن‌ها مثل سنگ به اعماق بحر رفتند و غرق شدند. <span class="verse-marker">۱۲</span>در روز، با ستون ابر و در شب، با ستون آتش، اجداد ما را در راهی که می‌بایست بروند، هدایت کردی. </p>
  <p>
    <span class="verse-marker">۱۳</span>تو بر کوه سینا نزول فرمودی و از آسمان با آن‌ها صحبت کردی و قوانین درست و احکام صحیح به آن‌ها بخشیدی. <span class="verse-marker">۱۴</span>توسط موسی شریعت را به آن‌ها دادی و روز مقدس سَبَت را عطا کردی. <span class="verse-marker">۱۵</span>وقتی گرسنه شدند، تو از آسمان به آن‌ها نان دادی، وقتی تشنه شدند، از صخره به آن‌ها آب نوشاندی. به آن‌ها گفتی به سرزمینی که قسم خورده بودی به آن‌ها بدهی، داخل شوند و آن را به تصرف خود بیاورند. <span class="verse-marker">۱۶</span>اما اجداد ما متکبر و خودسر بودند و نخواستند که از احکام تو اطاعت کنند. <span class="verse-marker">۱۷</span>آن‌ها نه تنها به اوامر تو گوش ندادند و معجزاتی را که برای آن‌ها کرده بودی فراموش نمودند، بلکه متمرد شدند و پیشوائی برای خود انتخاب کردند تا دوباره به مصر، سرزمین غلامی برگردند. اما تو خدای بخشنده و رحیم و مهربان هستی؛ تو پُر از محبت می‌باشی و زود خشمگین نمی‌شوی. به همین سبب آن‌ها را ترک نکردی. <span class="verse-marker">۱۸</span>با اینکه با ساختن بت گوساله به تو اهانت نمودند و گفتند: «این خدای ما است که ما را از مصر بیرون آورد.» آن‌ها به هر گناهی دست زدند، <span class="verse-marker">۱۹</span>اما تو بخاطر رحمت عظیمت آن‌ها را در بیابان رها نکردی و ستون ابر را که هر روز آن‌ها را هدایت می‌کرد و نیز ستون آتش را که هر شب راه را به آن‌ها نشان می‌داد، از آن‌ها دور نساختی. <span class="verse-marker">۲۰</span>روح مهربان خود را فرستادی تا آن‌ها را تعلیم بدهد. برای رفع گرسنگی نان آسمانی را به آن‌ها دادی و برای رفع تشنگی آب به آن‌ها بخشیدی. <span class="verse-marker">۲۱</span>مدت چهل سال در بیابان از آن‌ها نگهداری کردی بطوری که هرگز به چیزی محتاج نشدند؛ نه لباس‌های شان کهنه شد و نه پاهای شان ورم کرد. </p>
  <p>
    <span class="verse-marker">۲۲</span>به آن‌ها کمک کردی تا اقوام دیگر را شکست بدهند و ممالک شان را تصرف کرده سرحدات خود را وسیع سازند. آن‌ها سرزمین حِشبون را از سیحون پادشاه و سرزمین باشان را از عوج پادشاه گرفتند. <span class="verse-marker">۲۳</span>جمعیت آن‌ها را به اندازۀ ستارگان آسمان زیاد کردی و آن‌ها را به سرزمینی آوردی که به اجداد شان وعده داده بودی. <span class="verse-marker">۲۴</span>آن‌ها به سرزمین کنعان داخل شدند و تو اهالی آنجا را مغلوبِ آن‌ها ساختی تا هر طوری که بخواهند با پادشاه و مردم آنجا رفتار نمایند. <span class="verse-marker">۲۵</span>قوم برگزیدۀ تو شهرهای مستحکم و زمین‌های حاصلخیز را اشغال کردند. خانه‌هائی را که پُر از اشیای نفیس بودند برای خود گرفتند. چاه‌های آب، باغ‌های انگور و زیتون و درختان میوه‌دار را تصرف کردند. همگی خوردند و سیر شدند و از نعمتهای بیحد تو برخوردار گردیدند. </p>
  <p>
    <span class="verse-marker">۲۶</span>اما آن‌ها بازهم نافرمانی کردند و علیه تو بغاوت نمودند. به احکام تو توجه نکردند و انبیای ترا که می‌کوشیدند آن‌ها را بسوی تو بازگردانند، کشتند و به این ترتیب، به تو اهانت نمودند. <span class="verse-marker">۲۷</span>پس تو نیز کاری کردی که در جنگ با دشمنان اسیر شوند و دشمنان بر آن‌ها ظلم کنند. اما وقتی از ظلم دشمن پیش تو ناله و زاری کردند، تو از آسمان دعای آن‌ها را شنیدی و بخاطر رحمت عظیم خود رهبرانی را فرستادی تا آن‌ها را از چنگ دشمن نجات دهند. <span class="verse-marker">۲۸</span>اما وقتی از امنیت برخوردار شدند، باز گناه کردند. آنگاه تو به دشمنان اجازه دادی که بر آن‌ها تسلط یابند. با اینهم، وقتی آن‌ها بسوی تو بازگشتند و پیش تو زاری کردند، از آسمان به ناله و زاری آن‌ها گوش دادی و با رحمت عظیم خود آن‌ها را بارها نجات بخشیدی. <span class="verse-marker">۲۹</span>به آن‌ها هُشدار دادی تا از احکام تو اطاعت کنند، اما بجای اطاعت از احکام حیات‌بخش تو، با تکبر و خودخواهی از تو روگردان شدند و احکام ترا زیر پا گذاشتند. <span class="verse-marker">۳۰</span>سالها با آن‌ها مدارا کردی و بوسیلۀ روح خود توسط انبیاء به آن‌ها هُشدار دادی، ولی آن‌ها توجه نکردند. پس دوباره به اقوام دیگر اجازه دادی که بر آن‌ها مسلط شوند. <span class="verse-marker">۳۱</span>ولی باز بخاطر رحمت عظیم خود آن‌ها را بکلی از بین نبردی و ترک نگفتی، زیرا تو خدای رحیم و مهربان هستی. </p>
  <p>
    <span class="verse-marker">۳۲</span>حالا ای خدای ما، ای خدای عظیم و قادر و با هیبت که به وعده‌های پُر از رحمت خود وفا می‌کنی، این همه سختی و رنجی را که کشیده‌ایم نباید در نظر تو ناچیز بیاید. از زمانی که پادشاهان آشور بر ما پیروز شدند تا به امروز، بلاهای زیادی بر ما، بر پادشاهان ما، بر بزرگان ما، بر کاهنان ما، بر انبیاء و بر اجداد ما نازل شده است. <span class="verse-marker">۳۳</span>تو عادل هستی و هر بار که ما را مجازات کرده‌ای، ما مستحق بوده ایم، زیرا ما گناه کرده‌ایم. <span class="verse-marker">۳۴</span>پادشاهان، سران قوم، کاهنان و اجداد ما از احکام تو اطاعت نکردند و به هُشدارهای تو گوش ندادند. <span class="verse-marker">۳۵</span>در سرزمین وسیع و حاصلخیزی که به آن‌ها دادی از نعمتهای فراوان تو برخوردار شدند، اما ترا پرستش نکردند و از اعمال زشت خود دست نکشیدند. </p>
  <p>
    <span class="verse-marker">۳۶</span>ولی حالا در این سرزمین حاصلخیزی که به اجداد ما دادی تا از نعمتهای آن برخوردار شویم، غلامان هستیم. <span class="verse-marker">۳۷</span>محصول این زمین نصیب پادشاهانی می‌شود که تو بخاطر گناهان ما آن‌ها را بر ما مسلط ساخته‌ای. آن‌ها هر طوری که می‌خواهند بر جان و مال ما حکومت می‌کنند و ما در سختی و زحمت شدیدی گرفتار هستیم. <span class="verse-marker">۳۸</span>با توجه به این اوضاع، اینک ای خداوند، ما با تو یک پیمان ناگسستنی می‌بندیم تا تو را خدمت کنیم و سران قوم ما همراه با لاویان و کاهنان این پیمان را مُهر می‌کنند.» </p>
  <a id="c10"></a>
  <h2>فصل دهم </h2>
  <h3>مردم پیمان را امضاء می‌کنند </h3>
  <p>
    <span class="verse-marker">۱</span>نِحِمیای حاکم، اولین کسی بود که این پیمان را امضاء کرد. بعد از او زدِقیه، سپس این اشخاص آن را امضاء کردند: </p>
  <p>
    <span class="verse-marker">۲-۸</span>کاهنان: سَرایا، عَزَریا، ارمیا، فَشحور، اَمَریا، مَلکیا، حطوش، شَبَنیا، مَلوک، حاریم، مریموت، عوبَدیا، دانیال، جِنتون، باروک، مَشُلام، اَبِیا، مِیامین، مَعَزیا، بِلجای، شِمَعیه. </p>
  <p>
    <span class="verse-marker">۹-۱۳</span>لاویان: یشوع (پسر اَزَنیا)، بِنوی (پسر حیناداد)، قَدمی‌ئیل، شَبَنیا، هودویا و قَلیطا، فَلایا، حانان، میخا، رِحوب، حَشَبیا، زَکور، شرَبیا، شَبَنیا، هودویا، بانی، بِنینو. </p>
  <p>
    <span class="verse-marker">۱۴-۲۷</span>سران قوم: فرعوش، فَحَت‌مواب، عیلام، زتو، بانی، بونی، عزجد، ببای، اَدُونیا، بِغوای، عادین، عاتیر، حِزقِیا، عزور، هودویا، حاشوم، بیسای، حاریف، عَناتوت، نِیبای، مَجفیعاش، مَشُلام، حَزیر، مِشیزَبئیل، صادوق، یدوع، فِلتیا، حانان، عَنایا، هوشع، حَنَنیا، حَشوب، هَلوحیش، فِلحا، شوبیق، رِحوم، حَشَبنا، مَعَسیا، اخیا، حانان، عانان، مَلوک، حاریم و بعنه. </p>
  <h3>متن پیمان </h3>
  <p>
    <span class="verse-marker">۲۸</span>ما مردم اسرائیل، کاهنان، لاویان، نگهبانان، سرایندگان، خادمان عبادتگاه و تمام کسانی که با زنان، پسران و دختران بالغ خویش که با اطاعت از تورات خدا، خود را از اقوام بیگانه جدا کرده‌ایم، <span class="verse-marker">۲۹</span>به این وسیله با خویشاوندان و سران قوم خود متحد شده قسم می‌خوریم که از احکام خدا که توسط بنده‌اش، موسی به ما داده شد، اطاعت کنیم؛ و اگر از احکام و اوامر او سرپیچی کنیم، لعنت خدا بر ما باد. </p>
  <p>
    <span class="verse-marker">۳۰</span>قول می‌دهیم که نه دختران خود را به پسران غیر یهودی بدهیم و نه بگذاریم که پسران ما با دختران غیر یهودی ازدواج کنند. <span class="verse-marker">۳۱</span>همچنین قول می‌دهیم که اگر اقوام بیگانه در روز سَبَت یا یکی از روزهای مقدسِ دیگر بخواهند به ما غله یا چیز دیگری بفروشند، از آن‌ها نخریم و هر هفت سال یک بار چیزی در زمین نکاریم و قرض‌های خود را ببخشیم. <span class="verse-marker">۳۲</span>عهد می‌کنیم که هر سال هر یک از ما یک سوم مثقال نقره برای مخارج عبادتگاه تقدیم کنیم. <span class="verse-marker">۳۳</span>یعنی برای نان مقدس، هدیۀ آردی و قربانیهای سوختنی روزانه، قربانیهای روزهای سَبَت، جشنهای ماه نو، جشنهای سالانه، هدایای مقدس دیگر، قربانی گناه برای کفارۀ قوم اسرائیل و برای تمام خدمات عبادتگاه خدای ما. </p>
  <p>
    <span class="verse-marker">۳۴</span>ما کاهنان، لاویان و مردم قول می‌دهیم که مطابق امر تورات، هیزم مورد نیاز قربانگاه عبادتگاه خداوند، خدای خود را تهیه کنیم و هر سال قرعه خواهیم انداخت تا معلوم شود که کدام قبیله باید این کار را انجام بدهد. <span class="verse-marker">۳۵</span>قول می‌دهیم که محصول نوِ غله و میوۀ خود را هر سال به عبادتگاه بیاوریم. <span class="verse-marker">۳۶</span>قول می‌دهیم که پسران اولباری و همچنین اولباری‌های گله و رمۀ خود را مطابق هدایت تورات به عبادتگاه خدای خود بیاوریم و به دست کاهنانی که در آنجا خدمت می‌کنند، بسپاریم. </p>
  <p>
    <span class="verse-marker">۳۷</span>همچنین قول می‌دهیم خمیری را که از محصولِ نوِ غله تهیه می‌کنیم، همراه با محصول نوِ انواع میوه‌ها و شراب تازه و روغن زیتون خود به کاهنانی که در عبادتگاه خدا مؤظف هستند، بدهیم. ما یکدهمِ د تمام محصولات زمین خود را به لاویانی که در دهاتِ ما مسئول جمع‌آوری هدایا هستند، بدهیم. <span class="verse-marker">۳۸</span>در وقت جمع‌آوری ده فیصد، کاهنی (که از اولادۀ هارون است) همراه لاویان خواهد بود و لاویان یکدهمِ ده فیصدها را به خانۀ خدای ما می‌آورند و در آنجا ذخیره می‌کنند. <span class="verse-marker">۳۹</span>ما مردم اسرائیل و لاویان، این هدایای غله، شرابِ تازه و روغن زیتون را به عبادتگاه خدا می‌آوریم و در اطاقهائی که وسایل خانۀ خدا نگهداری می‌شوند و کاهنان، نگهبانان و سرایندگان در آنجا زندگی می‌کنند، انبار می‌کنیم. قول می‌دهیم که از خانۀ خدا غافل نشویم. </p>
  <a id="c11"></a>
  <h2>فصل یازدهم </h2>
  <h3>جمعیت شهر افزایش می‌یابد </h3>
  <p>
    <span class="verse-marker">۱</span>رهبران قوم در شهر مقدس اورشلیم ساکن شدند. از سایر مردم نیز یکدهم به قید قرعه انتخاب شدند تا در اورشلیم سکونت اختیار کنند و بقیه در شهرهای دیگر سکونت گزیدند. <span class="verse-marker">۲</span>ضمناً کسانی که داوطلبانه به اورشلیم می‌آمدند تا در آنجا زندگی کنند، مورد ستایش مردم قرار می‌گرفتند. <span class="verse-marker">۳</span>سایر مردم همراه با عده‌ای از کاهنان، لاویان، خادمان عبادتگاه و اولادۀ خادمان سلیمان پادشاه، در املاک پدری خود در شهرهای دیگر یهودا باقی ماندند. </p>
  <p>اینست نامهای رهبران قوم که در شهر اورشلیم ساکن شدند: </p>
  <p>
    <span class="verse-marker">۴-۶</span>از قبیلۀ یهودا: عَتایا (عَتایا پسر عُزیا، عُزیا پسر زِکَریا، زِکَریا پسر اَمَریا، اَمَریا پسر شِفَطیا، شِفَطیا پسر مَهللئیل و مَهللئیل از اولادۀ فارَص بود)؛ مَعَسیا (مَعَسیا پسر باروک، باروک پسر کُلحوزه، کُلحوزه پسر حَزیا، حَزیا پسر عدایا، عدایا پسر یُویاریب، یُویاریب پسر زِکَریا و زِکَریا پسر شیلونی بود). مجموعاً چهارصد و شصت و هشت نفر از بزرگان اولادۀ فارَص در اورشلیم زندگی می‌کردند. </p>
  <p>
    <span class="verse-marker">۷-۹</span>از قبیلۀ بنیامین: سَلو (سَلو پسر مَشُلام، مَشُلام پسر یُوعید، یُوعید پسر فَدایا، فَدایا پسر قولایا، قولایا پسر مَعَسیا، مَعَسیا پسر ایتیئیل و ایتیئیل پسر اشعیا بود)؛ و بعد از سَلو، جَبای و سَلای. مجموعاً نهصد و بیست و هشت نفر از قبیلۀ بنیامین در اورشلیم زندگی می‌کردند. سرکردۀ آن‌ها یوئیل پسر زِکری و معاون او یهودا پسر هَسنواه بود. </p>
  <p>
    <span class="verse-marker">۱۰-۱۴</span>از کاهنان: یَدَعیا (پسر یُویاریب) و یاکین؛ سَرایا (سَرایا پسر حِلقیا، حِلقیا پسر مَشُلام، مَشُلام پسر صادوق، صادوق پسر مِرایوت و مِرایوت پسر اَخِیطُوب کاهن اعظم بود). افراد این خاندان مجموعاً هشتصد و بیست و دو نفر بودند و در عبادتگاه خدمت می‌کردند. عدایا (عدایا پسر یِروحَم، یِروحَم پسر فَلَلیا، فَلَلیا پسر اَمصی، اَمصی پسر زِکَریا، زِکَریا پسر فَشحور و فَشحور پسر مَلکیا بود). افراد این خاندان جمعاً دوصد و چهل و دو نفر بودند و بعنوان سرکردگان خاندانها محسوب می‌شدند. عَمشیسای (عَمشیسای پسر عَزرئیل، عَزرئیل پسر اَخزای، اَخزای پسر مِشُلیموت و مِشُلیموت پسر اِمیر بود). افراد این خاندان یکصد و بیست و هشت نفر بودند و همگی آن‌ها جنگجویان شجاعی بودند. آن‌ها زیر نظر زَبدی‌ئیل (پسر هجدولیم) خدمت می‌کردند. </p>
  <p>
    <span class="verse-marker">۱۵-۱۷</span>از لاویان: شِمَعیه (شِمَعیه پسر حَشوب، حَشوب پسر عزریقام، عزریقام پسر حَشَبیا و حَشَبیا پسر بونی بود)؛ شَبتای و یُوزاباد (این دو نفر از سران لاویان بودند و کارهای خارج از عبادتگاه را انجام می‌دادند)؛ مَتَنیا (مَتَنیا پسر میکا، میکا پسر زَبدی و زَبدی پسر آساف بود). او سرکردۀ سرایندگان عبادتگاه بود و مراسم عبادت را رهبری می‌کرد؛ بَقبُقیا (معاون مَتَنیا)؛ عَبدا (عَبدا پسر شَموع، شَموع پسر جِلال و جِلال پسر یدوتون بود). <span class="verse-marker">۱۸</span>رویهم رفته دوصد و هشتاد و چهار لاوی در شهر مقدس اورشلیم زندگی می‌کردند. </p>
  <p>
    <span class="verse-marker">۱۹</span>از نگهبانان: عَقوب، طَلمون و خویشاوندان آن‌ها که جمعاً یکصد و هفتاد و دو نفر بودند. </p>
  <p>
    <span class="verse-marker">۲۰</span>سایر کاهنان و لاویان و بقیۀ قوم اسرائیل در املاک آبائی خود در شهرهای دیگر یهودا ماندند. <span class="verse-marker">۲۱</span>خادمان عبادتگاه (که سرکردۀ آن‌ها صیحا و جِشفا بودند) در قسمتی از شهر اورشلیم بنام عوفل زندگی می‌کردند. </p>
  <p>
    <span class="verse-marker">۲۲</span>سرکردۀ لاویان اورشلیم که در عبادتگاه خدمت می‌کردند، عُزی بود. (عُزی پسر بانی، بانی پسر حَشَبیا، حَشَبیا پسر مَتَنیا، مَتَنیا پسر میکا و میکا از اولادۀ آساف بود. سرایندگان عبادتگاه از خاندان آساف بودند). <span class="verse-marker">۲۳</span>خدمت روزانۀ دستۀ سرایندگان طبق مقرراتی که از طرف دربار وضع شده بود، تعیین می‌شد. <span class="verse-marker">۲۴</span>فَتَحیا (پسر مِشیزَبئیل، از اولادۀ زِرَح پسر یهودا) نمایندۀ مردم اسرائیل در دربار پادشاه فارس بود. </p>
  <h3>اهالی سایر شهرها </h3>
  <p>
    <span class="verse-marker">۲۵-۳۰</span>شهرها و دهات دیگری که مردم یهودا در آن‌ها زندگی می‌کردند، عبارت بودند از: قریه اَربع، دیبون، یَقَبصی‌ئیل و دهات اطراف آن‌ها؛ یشوع، مولاده، بیت‌فالط، حَزر‌شوعل، بئرشِبع و دهات اطراف آن؛ صِقلَغ، مَکونه و دهات اطراف آن؛ عین‌رِمون، زُرعه، یرموت، زانوح، عَدُلام و دهات اطراف آن‌ها؛ لاکیش و نواحی اطراف آن، عزیقه و دهات اطراف آن. به این ترتیب، مردم یهودا در ناحیۀ بین بئرشِبع و درۀ هِنوم زندگی می‌کردند. </p>
  <p>
    <span class="verse-marker">۳۱-۳۵</span>اهالی قبیلۀ بنیامین در این شهرها سکونت داشتند: جِبَع، مِخماس، عَیا، بیت‌ئیل و دهات اطراف آن؛ عَناتوت، نوب، عَننیا، حاصور، رامه، جِتایم، حادید، زِبُیم، نَبَلاط، لُود، اونو و درۀ صنعتگران. <span class="verse-marker">۳۶</span>بعضی از لاویان که در سرزمین یهودا بودند، به سرزمین بنیامین فرستاده شدند تا در آنجا ساکن شوند. </p>
  <a id="c12"></a>
  <h2>فصل دوازدهم </h2>
  <h3>نامهای کاهنان و لاویان </h3>
  <p>
    <span class="verse-marker">۱</span>این است نامهای کاهنان و لاویانی که همراه زِرُبابل (پسر شِئَلتیئیل) و یشوع به اورشلیم آمدند: </p>
  <p>
    <span class="verse-marker">۲-۷</span>از کاهنان: سَرایا، ارمیا، عِزرا، اَمَریا، مَلوک، حطوش، شِکَنیا، رِحوم، مریموت، عِدو، جِنتون، اَبِیا، مِیامین، مَعَدیا، بِلجَه، شِمَعیه، یُویاریب، یَدَعیا، سَلو، عاموق، حِلقیا و یَدَعیا. این اشخاص در زمان یشوع از رهبران کاهنان بودند. </p>
  <p>
    <span class="verse-marker">۸</span>از لاویان: این لاویان دستۀ اول سرایندگان را رهبری می‌کردند: یشوع، بِنوی، قَدمی‌ئیل، شرَبیا، یهودا و مَتَنیا. <span class="verse-marker">۹</span>بَقبُقیا، عُنی و همراهان شان در مقابل آن دسته برای عبادت می‌ایستادند و می‌سرائیدند. </p>
  <h3>فرزندان یشوع، کاهن اعظم </h3>
  <p>
    <span class="verse-marker">۱۰-۱۱</span>یشوع پدر یُویاقیم، یُویاقیم پدر اَلِیاشیب، اَلِیاشیب پدر یُویاداع، یُویاداع پدر یُوناتان و یُوناتان پدر یدوع بود. </p>
  <h3>سران خاندانهای کاهنان </h3>
  <p>
    <span class="verse-marker">۱۲-۲۱</span>اینها سران خاندانهای کاهنان بودند که در زمان یُویاقیم، کاهن اعظم خدمت می‌کردند: کاهن مرایا از خاندان سَرایا؛ حَنَنیا از ارمیا؛ مَشُلام از عَزرا؛ یَهُوحانان از اَمَریا؛ یُوناتان از مَلوک؛ یوسف از شَبَنیا؛ عَدنا از حاریم؛ حِلقای از مِرایوت؛ زِکَریا از عِدو؛ مَشُلام از جِنتون؛ زِکری از اَبِیا؛ فِلطای از مِنیامین و مُوعَدیا؛ شَموع از بِلجای؛ یَهُوناتان از شِمَعیه؛ مَتِنای از یُویاریب؛ عزی از یَدَعیا؛ قَلای از سَلای؛ عِبِر از عاموق؛ حَشَبیا از حِلقیا؛ نتنئیل از یَدَعیا. </p>
  <h3>فهرست خانواده های کاهنان و لاویان </h3>
  <p>
    <span class="verse-marker">۲۲</span>هنگامی که الیاشیب، یهویاداع، یوحانان و یدوع، کاهن اعظم بودند، نامهای رؤسای خانواده‌‌های کاهنان و ‏لاویان ثبت شده بود. این ثبت نام در زمان سلطنت داریوش شاهنشاه پارس، به اتمام رسید.‏ <span class="verse-marker">۲۳</span>البته نامهای سران لاویان تا زمان یُوحانان پسر اَلِیاشیب در دفاتر رسمی ثبت شدند. </p>
  <h3>تعیین وظایف در عبادتگاه خدا </h3>
  <p>
    <span class="verse-marker">۲۴</span>لاویان به سرپرستی حَشَبیا، شرَبیا و یشوع (پسر قَدمی‌ئیل) و همراهان شان به چند دسته تقسیم می‌شدند و مطابق فرمان داود، مرد خدا، هر بار دو دسته در مقابل هم می‌ایستادند و سرودهای شکرانگی را در جواب یکدیگر می‌خواندند. </p>
  <p>
    <span class="verse-marker">۲۵</span>نگهبانان عبادتگاه که از خزانه‌های عبادتگاه محافظت می‌کردند، عبارت بودند از: مَتَنیا، بَقبُقیا، عوبَدیا، مَشُلام، طَلمون و عَقوب. <span class="verse-marker">۲۶</span>اینها کسانی بودند که در زمان یُویاقیم (پسر یشوع، نواسۀ یُوصاداق)، نِحِمیای حاکم و عِزرای معلم و کاهن انجام وظیفه می‌دادند. </p>
  <h3>نِحِمیا دیوار شهر را تبرک می‌کند </h3>
  <p>
    <span class="verse-marker">۲۷</span>هنگام تبرک دیوار اورشلیم، تمام لاویان از سراسر یهودا به اورشلیم آمدند تا با سرودهای شکرانگی همراه با نوای دایره و چنگ و رباب، جشن بگیرند و دیوار شهر را تبرک نمایند. <span class="verse-marker">۲۸-۲۹</span>دستۀ سرایندگان لاوی از آبادی‌های اطراف اورشلیم که در آنجا برای خود دهکده‌هائی ساخته بودند، یعنی از دهات نِطوفا، بیت‌جِلجال، جِبَع و عَزموت به اورشلیم آمدند. <span class="verse-marker">۳۰</span>کاهنان و لاویان اول خود شان طهارت کردند، بعد قوم و در آخر دروازه‌ها و دیوار شهر را تطهیر نمودند. </p>
  <p>
    <span class="verse-marker">۳۱</span>من بزرگان یهودا را بر سر دیوار بردم و آن‌ها را به دو دسته تقسیم کردم، تا از جهت مخالف یکدیگر، شهر را دور بزنند و در حین دور زدن در سپاس خدا بسرایند. </p>
  <p>گروه اول از طرف راست بالای دیوار راه رفتند و بطرف «دروازۀ خاکروبه» براه افتادند. <span class="verse-marker">۳۲</span>هوشَعیا در پشت سر سرایندگان حرکت می‌کرد و پشت سر او نیز نصف بزرگان یهودا قرار داشتند. <span class="verse-marker">۳۳</span>همراهان دیگر این گروه عبارت بودند از: عَزَریا، عَزرا، مَشُلام، <span class="verse-marker">۳۴</span>یَهُودا، بنیامین، شِمَعیه، ارمیا، <span class="verse-marker">۳۵</span>و همچنین کاهنانی که شیپور می‌نواختند، زِکَریا (زِکَریا پسر یُوناتان، یُوناتان پسر شِمَعیه، شِمَعیه پسر مَتَنیا، مَتَنیا پسر میکایا، میکایا پسر زَکور و زَکور پسر آساف بود)، <span class="verse-marker">۳۶</span>و خویشاوندان او شِمَعیه، عَزرئیل، مِلَلای، جِلَلای، ماعای، نتنئیل، یهودا و حَنانی آلات موسیقی‌ای را با خود داشتند که داود، مرد خدا، تعیین کرده بود. عِزرای کاهن رهبری این گروه را بعهده داشت. <span class="verse-marker">۳۷</span>وقتی آن‌ها به «دروازۀ چشمه» رسیدند، از زینه‌ای که به شهر قدیمی داود منتهی می‌شد بالا رفتند و از قصر داود گذشته به دیوار «دروازۀ آب» که در سمت شرقی شهر بود، بازگشتند. </p>
  <p>
    <span class="verse-marker">۳۸</span>گروه دوم نیز سرود خوانان از طرف دیگر براه افتادند. من هم همراه آن‌ها بودم. ما از «برج تنور» گذشتیم و به «دیوار عریض» رسیدیم. <span class="verse-marker">۳۹</span>سپس از بالای «دروازۀ افرایم»، «دروازۀ کهنه»، «دروازۀ ماهی»، «برج حَنَن‌ئیل» و «برج صد» گذشتیم تا به «دروازۀ گوسفند» رسیدیم. سرانجام در کنار دروازه‌ای که به عبادتگاه باز‌می‌شد، ایستادیم. </p>
  <p>
    <span class="verse-marker">۴۰-۴۱</span>به این ترتیب، این دو گروه در حالیکه سرود می‌خواندند، وارد عبادتگاه شدند. کاهنانِ همراهِ من که شیپور می‌نواختند عبارت بودند از: اِلیاقِیم، مَعَسیا، مِنیامین، میکایا، اَلیُوعِینای، زَکَریا و حَنَنیا. <span class="verse-marker">۴۲</span>دستۀ سرایندگان هم اینها بودند: مَعَسیا، شِمَعیه، اِلعازار، عزی، یُوحانان، مَلکیا، عیلام و عازَر. اینها به سرپرستی یِزرحیا با صدای بلند سرود می‌خواندند. </p>
  <p>
    <span class="verse-marker">۴۳</span>در آن روز، قربانی‌های زیادی تقدیم کردند و مردم با زنان و فرزندان خود شادمان بودند، زیرا خدا قلب آن‌ها را سرشار از خوشی کرده بود. صدای خوشی و هلهلۀ اهالی اورشلیم از فاصلۀ دور شنیده می‌شد! </p>
  <h3>مقررات عبادت در عبادتگاه </h3>
  <p>
    <span class="verse-marker">۴۴</span>در آن روز، عده‌ای تعیین شدند تا مسئول جمع آوری هدایا، ده فیصدی‌ها و میوۀ نو محصولات باشند. آن‌ها می‌بایست هدایا و محصولاتی را که طبق امر تورات، سهم کاهنان و لاویان بودند، از مزارع جمع‌آوری کنند. اهالی یهودا از خدمت کاهنان و لاویان خوشحال بودند، <span class="verse-marker">۴۵</span>زیرا آن‌ها مراسم تطهیر و سایر وظایفی را که خدا تعیین کرده بود، بجا می‌آوردند و دستۀ سرایندگان و محافظین نیز مطابق هدایتی که داود و پسرش، سلیمان داده بود، با آن‌ها کمک می‌کردند. <span class="verse-marker">۴۶</span>(از زمان قدیم، یعنی از زمان داود و آساف برای دستۀ سرایندگان، سردسته تعیین شده بود تا آن‌ها را در خواندن سرودهای شکرگزاری و ستایش رهبری کنند.) <span class="verse-marker">۴۷</span>پس در زمان زِرُبابل و نِحِمیا، مردم اسرائیل برای دستۀ سرایندگان، محافظین و لاویان هر روز بصورت مرتب خوراک می‌آوردند. لاویان هم از آنچه که می‌گرفتند سهم کاهنان را به آن‌ها می‌دادند. </p>
  <a id="c13"></a>
  <h2>فصل سیزدهم </h2>
  <h3>قوم اسرائیل خود را از اقوام بیگانه جدا می‌کند </h3>
  <p>
    <span class="verse-marker">۱</span>در همان روز، وقتی تورات موسی برای قوم اسرائیل خوانده شد، این مطلب را در آن یافتند که عمونیان و موآبیان هرگز نباید وارد جماعت قوم برگزیدۀ خدا شوند. <span class="verse-marker">۲</span>این امر بخاطر آن بود که آن‌ها با نان و آب از مردم اسرائیل استقبال نکردند، بلکه بِلعام را اجیر نمودند تا آن‌ها را لعنت کند، اما خدای ما لعنت او را به برکت تبدیل کرد. <span class="verse-marker">۳</span>وقتی این قسمت خوانده شد، قوم اسرائیل افراد بیگانه را از جماعت خود جدا ساختند. </p>
  <h3>اصلاحات نِحِمیا </h3>
  <p>
    <span class="verse-marker">۴</span>اَلِیاشیب کاهن که تحویلدارِ تحویلخانه‌های عبادتگاه و دوست صمیمی طوبیا بود، <span class="verse-marker">۵</span>یکی از اطاقهای بزرگ تحویلخانه را به طوبیا داده بود. این اطاق قبلاً تحویلخانۀ هدایای آردی، خوشبوئی دود کردنی، ظروف عبادتگاه، ده فیصد غله، شراب و روغن زیتون بود. این هدایا متعلق به لاویان، دستۀ سرایندگان و محافظین بود. هدایای مخصوص کاهنان هم در این اطاق نگهداری می‌شد. </p>
  <p>
    <span class="verse-marker">۶</span>در این موقع من در اورشلیم نبودم، زیرا در سال سی و دوم سلطنت اُردشیر، پادشاه فارس، که بر بابل حکومت می‌کرد، من پیش او رفته بودم. پس از مدتی دوباره از او اجازه خواستم تا به اورشلیم بازگردم. <span class="verse-marker">۷</span>وقتی به اورشلیم رسیدم و از این کار زشت اَلِیاشیب باخبر شدم که در عبادتگاه برای طوبیا اطاقی فراهم کرده بود، <span class="verse-marker">۸</span>بسیار خشمگین شدم و اسباب و لوازم او را از اطاق بیرون انداختم. <span class="verse-marker">۹</span>سپس امر کردم که اطاق را تطهیر کنند و ظروف عبادتگاه، هدایای آردی و خوشبوئی‌های دود کردنی را به آنجا بازگردانند. </p>
  <p>
    <span class="verse-marker">۱۰</span>ضمناً فهمیدم که دستۀ سرایندگان عبادتگاه و سایر لاویان اورشلیم را ترک گفته به مزارع خود برگشته بودند، زیرا مردم سهم شان را به آن‌ها نمی‌دادند. <span class="verse-marker">۱۱</span>پس بزرگان قوم را سرزنش کرده گفتم: «چرا از عبادتگاه غافل مانده اید؟» بعد تمام لاویان را جمع کرده آن‌ها را دوباره در عبادتگاه مؤظف ساختم. <span class="verse-marker">۱۲</span>آنگاه قوم اسرائیل بار دیگر ده فیصد غله، شراب و روغن زیتون خود را در تحویلخانه‌ها آوردند. <span class="verse-marker">۱۳</span>سپس شلمیای کاهن، فَدایای لاوی و صادوق را که معلمین مذهبی بودند، مأمور محافظت تحویلخانه ها تعیین کردم، و حانان (پسر زَکور، نواسۀ مَتَنیا) را هم معاون آن‌ها مقرر نمودم. زیرا همۀ این اشخاص مورد اعتماد مردم بودند و مسئولیت آن‌ها، توزیع سهمیه بین لاویان بود. </p>
  <p>
    <span class="verse-marker">۱۴</span>ای خدای من، کارهای مرا بیاد آور و خدماتی را که برای عبادتگاه تو کرده‌ام، محو مساز. </p>
  <p>
    <span class="verse-marker">۱۵</span>در آن روزها در یهودا عده‌ای را دیدم که در روز سَبَت در چرخُشت ها انگور می‌فشردند و بعضی‌ها غله، شراب، انگور، انجیر و چیزهای دیگر را بر الاغ بار می‌کردند تا به اورشلیم ببرند و بفروشند. پس به آن‌ها اخطار دادم که در روز سَبَت این کار را نکنند. <span class="verse-marker">۱۶</span>یک عده از اهالی صور هم که در اورشلیم سکونت داشتند، در روز سَبَت ماهی و اموال گوناگون می‌آوردند و به قوم اسرائیل در اورشلیم می‌فروختند. <span class="verse-marker">۱۷</span>آنگاه بزرگان یهودا را سرزنش کرده گفتم: «این چه کار زشتی است که انجام می‌دهید؟ چرا روز سَبَت را بیحرمت می‌سازید؟ <span class="verse-marker">۱۸</span>آیا برای همین کار نبود که خدا اجداد تان را مجازات کرد و این شهر را ویران نمود؟ حالا خود شما هم روز سَبَت را بیحرمت می‌کنید و باعث می‌شوید که غضب خدا بر اسرائیل زیاد گردد.» </p>
  <p>
    <span class="verse-marker">۱۹</span>سپس امر کردم که دروازه‌های شهر اورشلیم را از شروع شام سَبَت تا ختم روز آن باز نکنند. چند نفر از افراد خود را فرستادم تا دم دروازه‌ها پهره بدهند و نگذارند که کسی در روز سَبَت چیزی برای فروش به شهر بیاورد. <span class="verse-marker">۲۰</span>تاجران و فروشندگان یکی دوبار در خارج شهر اورشلیم شب را بسر بردند. <span class="verse-marker">۲۱</span>ولی من آن‌ها را تهدید کرده گفتم: «اینجا چه می‌کنید؟ چرا پشت دیوار شب را بسر می‌برید؟ اگر یک بار دیگر این کار را بکنید، مجبورم که از زور کار بگیرم.» از آن روز به بعد، دیگر در روزهای سَبَت نیامدند. <span class="verse-marker">۲۲</span>بعد به لاویان امر کردم که طهارت کنند و دَم دروازه‌ها پهره بدهند تا تقدس روز سَبَت حفظ شود. </p>
  <p>ای خدای من، این کار مرا بیاد آور و بر حسب رحمت بی‌پایانت بر من ترحم فرما. </p>
  <p>
    <span class="verse-marker">۲۳</span>در آن روزها عده‌ای از یهودیان را دیدم که از بین اقوام اَشدُودیان، موابی ها و عمونیان برای خود زن گرفته بودند <span class="verse-marker">۲۴</span>و نصف فرزندان شان به زبان اَشدُودی یا سایر زبانها صحبت می‌کردند، اما زبان ما را نمی‌فهمیدند. <span class="verse-marker">۲۵</span>پس با آن‌ها دعوا نموده، ایشان را ملامت کردم. بعضی از ایشان را زدم و موی سر شان را کندم و در حضور خدا قسم دادم که نگذارند که فرزندان شان با مردم غیر یهودی ازدواج کنند. <span class="verse-marker">۲۶</span>بعد گفتم: «آیا این همان گناهی نیست که سلیمان پادشاه مرتکب شد؟ سلیمان در بین پادشاهان جهان بی‌نظیر بود. خدا او را دوست می‌داشت و او را پادشاه تمام اسرائیل ساخت، اما باوجود این، همسران بیگانۀ سلیمان، او را بسوی بت‌پرستی کشانیدند. <span class="verse-marker">۲۷</span>حالا که شما برای خود زنان بیگانه گرفته و به خدای خود خیانت کرده‌اید، خیال می‌کنید که ما این شرارت شما را تحمل خواهیم کرد؟» </p>
  <p>
    <span class="verse-marker">۲۸</span>یکی از پسران یَهویاداع (پسر اَلِیاشیب کاهن اعظم) با دختر سَنبَلَط حورونی ازدواج کرده بود، پس مجبور شدم او را از اورشلیم بیرون کنم. </p>
  <p>
    <span class="verse-marker">۲۹</span>ای خدای من، کارهای آن‌ها را فراموش نکن، زیرا به مقام کاهنی و عهد و پیمان کاهنان و لاویان توهین کرده‌اند. </p>
  <p>
    <span class="verse-marker">۳۰</span>پس قوم برگزیدۀ خدا را از بیگانگان جدا کردم و برای کاهنان و لاویان وظیفه تعیین نمودم تا هر کس بداند که چه باید بکند. <span class="verse-marker">۳۱</span>ترتیبی دادم تا به موقع برای قربانگاه هیزم بیاورند و میوۀ نو محصولات را جمع‌آوری کنند. </p>
  <p>ای خدای من، مرا بیاد آور و برکت بده. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>