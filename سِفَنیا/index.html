<!doctype html>

<html lang="fa">
<head>
  <meta charset="utf-8">

  <title>کتاب سِفَنیای نبی</title>

  <link rel="stylesheet" href="/css/style.css">
  <script>var nc = 3;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  
  <h1>سِفَنیا </h1>
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <p>
    <span class="verse-marker">۱</span>کلام خداوند در دوران سلطنت یوشیا (پسر آمون)، پادشاه یهودا، به سِفَنیا نازل شد. (سِفَنیا پسر کوشی، نواسۀ جَدَلیا، کواسۀ اَمَریا و اَمَریا پسر حزقیا پادشاه بود.) </p>
  <h3>روز داوری خداوند </h3>
  <p>
    <span class="verse-marker">۲</span>خداوند می‌فرماید: «من همه چیز را از روی زمین بکلی نابود خواهم ساخت. <span class="verse-marker">۳</span>تمام انسانها، حیوانات، پرندگان و ماهیان را از بین خواهم برد. به حیات مردم شریر خاتمه می‌دهم، همۀ بشر را محو می‌کنم و حتی یک نفر را هم زنده نمی‌گذارم.» این کلام خداوند است. <span class="verse-marker">۴</span>«مردم یهودا و اورشلیم را به سزای اعمال شان می‌رسانم و آثار بت بعل و نام کاهنانِ بت‌پرست را محو می‌سازم. <span class="verse-marker">۵</span>آنهائی را که بر بامها آفتاب و مهتاب و ستارگان را می‌پرستند و هم کسانی را که در ظاهر مرا سجده می‌کنند و به من سوگند وفاداری یاد می‌کنند، اما در باطن بنام بت مولک قسم می‌خورند، هلاک می‌کنم. <span class="verse-marker">۶</span>آنهائی را که از پیروی من دست کشیده‌اند و آن اشخاصی را که در طلب من نیستند و از من راهنمائی نمی‌خواهند، نابود می‌سازم.» </p>
  <p>
    <span class="verse-marker">۷</span>در حضور خداوند متعال خاموش باش، زیرا روز خداوند نزدیک است. او قربانی‌ای را مهیا کرده است و دعوت شدگان خود را تقدیس نموده است. <span class="verse-marker">۸</span>خداوند می‌فرماید: «در آن روزِ جزا، رهبران، شهزادگان و همچنین کسانی را که از رسم و رواج بیگانگان پیروی می‌کنند، به سزای اعمال شان می‌رسانم. <span class="verse-marker">۹</span>آن عده اشخاصی را که مانند بت‌پرستان عبادت می‌کنند (یعنی بخاطر ترس از گذاشتن پای بر آستانه از روی آن خیز می‌زنند) و همچنین کسانی را که دست به دزدی و آدمکشی می‌زنند تا معابد خدایان خود را از مال دزدی پُر سازند، مجازات می‌کنم.» </p>
  <p>
    <span class="verse-marker">۱۰</span>خداوند می‌فرماید: «در آن روز صدای فریاد و ناله از دروازۀ ماهی در اورشلیم شنیده می‌شود، آواز فغان و ولولۀ مردمِ قسمتِ دومِ شهر و صدای مَهِیب و هولناک از تپه‌ها بگوش می‌رسد. <span class="verse-marker">۱۱</span>ای مردم بازار، فریاد و شیون کنید، زیرا همۀ تاجران تلف می‌شوند. <span class="verse-marker">۱۲</span>در آن روز چراغی را گرفته اورشلیم را تفتیش می‌کنم و اشخاص خودپرست را که می‌گویند: «خداوند با ما کاری ندارد، نه نیکویی می‌کند و نه بدی» مجازات می‌کنم. <span class="verse-marker">۱۳</span>مال و دارائی شان تاراج و خانه‌های شان ویران می‌شوند. خانه‌ها می‌سازند، اما در آن‌ها سکونت نمی‌کنند. تاکستانها غرس می‌کنند، ولی از شراب آن‌ها هرگز نمی‌نوشند.» </p>
  <p>
    <span class="verse-marker">۱۴</span>روز بزرگ خداوند نزدیک است و بزودی فرامی‌رسد. در آن روزِ جانگداز حتی شجاعترین و قویترین مردان به تلخی گریه می‌کنند. <span class="verse-marker">۱۵</span>آن روز، روزِ غضب است. روز سختی و اضطراب، روز تاریکی و ظلمت و روز ابر‌های غلیظ و سیاهی مطلق است. <span class="verse-marker">۱۶</span>در آن روز شیپور نواخته می‌شود و علیه شهرهای مستحکم و برجهای بلند جنگ آغاز می‌گردد. </p>
  <p>
    <span class="verse-marker">۱۷</span>خداوند می‌فرماید: «مردم را چنان پریشان و درمانده می‌سازم که مثل شخص کور نتوانند راه خود را پیدا کنند، زیرا آن‌ها در برابر من گناه کرده‌اند. خون شان بر خاک می‌ریزد و اجساد شان به روی زمین گنده می‌شوند.» </p>
  <p>
    <span class="verse-marker">۱۸</span>در آن روزِ غضبِ خداوند، طلا و نقرۀ شان نمی‌تواند آن‌ها را نجات بدهد. تمام زمین در آتش غضب او می‌سوزد و همه ساکنین روی زمین با مرگ ناگهانی از بین می‌روند. </p>
  <a id="c2"></a>
  <h2>فصل دوم </h2>
  <h3>دعوت برای توبه </h3>
  <p>
    <span class="verse-marker">۱-۲</span>ای قوم بی‌حیا، پیش از آنکه مثل کاه در برابر باد رانده شوید، قبل از آنکه روزِ هولناکِ غضب خداوند ناگهان برسد و همه چیز را در سر راه خود از‌بین ببرد، گناهان تان را بیاد آورید و توبه کنید. <span class="verse-marker">۳</span>ای مردم فروتن این سرزمین که احکام او را بجا می‌آورید، راستکار باشید و با تواضع و شکسته‌نفسی بسوی خداوند باز گردید تا شاید در آن روزِ غضبِ خود، شما را در پناه خود نگاهدارد. </p>
  <h3>نابودی اقوام همسایۀ اسرائیل </h3>
  <p>
    <span class="verse-marker">۴</span>شهرهای غزه، اَشقَلُون و اَشدُود متروک و از سکنه خالی می‌شوند. اهالی عَقرُون از شهر بیرون رانده شده، ریشه کن می‌گردند. <span class="verse-marker">۵</span>وای بحال شما فلسطینیانی که در ساحل بحر و در سرزمین کنعان سکونت دارید، زیرا شما محکوم به مرگ هستید و خداوند شما را نابود می‌سازد. حتی یک نفر شما را هم زنده نمی‌گذارد. <span class="verse-marker">۶</span>کشور ساحلی شما چراگاهی برای چوپانها و طویلۀ گوسفندان می‌شود. <span class="verse-marker">۷</span>بازماندگان قبیلۀ یهودا کشور شما را تسخیر می‌کنند و در آنجا رمه‌های خود را می‌چرانند و خانه‌های اَشقَلُون را خوابگاه خود می‌سازند، زیرا خداوند متعال از قوم برگزیدۀ خود مراقبت نموده و آن‌ها را دوباره سعادتمند و خوشبخت می‌گرداند. </p>
  <p>
    <span class="verse-marker">۸</span>«طعنه‌های مردم موآب را شنیده‌ام و دیدم که عَمونی ها چطور قوم برگزیدۀ مرا تحقیر و مسخره می‌کردند و با غرور می‌گفتند که سرزمین آن‌ها را اشغال می‌کنند.» <span class="verse-marker">۹</span>بنابران خداوند قادر مطلق، خدای اسرائیل می‌فرماید: «به حیات خودم قسم که موآب و عَمون مثل سَدوم و عَمُورَه نابود می‌گردند و به یک سرزمین خارزار و گودالهای نمک و ویرانی ابدی تبدیل می‌شوند و بازماندگان قوم برگزیدۀ من سرزمین آن‌ها را تصرف می‌کنند.» </p>
  <p>
    <span class="verse-marker">۱۰</span>مردم موآب و عمون بخاطر غرور خود به چنین سرنوشتی دچار می‌شوند، زیرا به قوم برگزیدۀ خداوند قادر مطلق اهانت کرده آن‌ها را مورد تمسخر خود قرار دادند. <span class="verse-marker">۱۱</span>خداوند آن‌ها را به بلاهای وحشت آوری دچار می‌سازد و همۀ خدایان روی زمین را از بین می‌برد. آنگاه تمام اقوام جهان در کشورهای خود او را پرستش می‌کنند. </p>
  <p>
    <span class="verse-marker">۱۲</span>ای مردم حبشه، خداوند شما را هم با شمشیر خود هلاک می‌کند. </p>
  <p>
    <span class="verse-marker">۱۳</span>خداوند با قدرت خدائی خود آشور را نابود می‌سازد، پایتخت آن، نینوا را به بیابان خشک ولامزروع تبدیل می‌کند. <span class="verse-marker">۱۴</span>آنجا چراگاه گوسفندان و محل بود و باش هرنوع حیوانات می‌شود. در ویرانه های آن جغد و بوم آشیانه می‌کنند و صدای شان از کلکین‌های خانه‌ها بگوش می‌رسد. زاغها در آستانۀ خانه‌ها آواز می‌خوانند. چوبهای سرو که در بنای عمارات به‌کار برده شده بودند، از بین می‌روند. <span class="verse-marker">۱۵</span>این شهر که موجب افتخار و محل رفاه و آسایش مردمش بود، عاقبت به این سرنوشت دچار می‌گردد، زیرا این شهر با غرور می‌گفت: «در تمام دنیا مانند من شهر بزرگی وجود ندارد.» اما سرانجام ویران و متروک می‌گردد و لانه و بیشۀ حیوانات وحشی می‌شود و هر کسی که از آنجا بگذرد، سر خود را تکان داده بحالش افسوس می‌خورد. </p>
  <a id="c3"></a>
  <h2>فصل سوم </h2>
  <h3>گناهان اورشلیم </h3>
  <p>
    <span class="verse-marker">۱</span>وای بحال شهر سرکش، شهر ظلم و نجاست، <span class="verse-marker">۲</span>شهری که به صدای خداوند گوش نمی‌دهد و اصلاح‌پذیر نیست. به خداوند توکل نمی‌کند و از او کمک نمی‌طلبد. <span class="verse-marker">۳</span>حاکمان و مأمورین آن مانند شیرهای غران و قضات آن مثل گرگهای گرسنه حریص هستند که از شکار خود تا صبح چیزی باقی نمی‌گذارند. <span class="verse-marker">۴</span>انبیای آن خودخواه و خیانتکار‌اند، کاهنانش جایگاه مقدس را نجس می‌سازند و با احکام خداوند مخالفت می‌ورزند. <span class="verse-marker">۵</span>خداوند هنوز هم در آن شهر حضور دارد. او عادل و با انصاف است و بی‌عدالتی نمی‌کند. هر صبح بدون استثناء عدالت خود را به برگزیدگان خود نشان می‌دهد، اما با اینهم، بدکاران با بی‌حیائی به اعمال شرم‌آور خود ادامه می‌دهند. </p>
  <p>
    <span class="verse-marker">۶</span>خداوند می‌فرماید: «من اقوام زیادی را از بین برده‌ام. شهرهای شان را ویران و دیوارها و برجهای آن‌ها را خراب کرده‌ام. شهرها متروک و جاده‌ها از مردم خالی شده‌اند و یک نفر هم باقی نمانده است. <span class="verse-marker">۷</span>گمان کردم که مردم از من می‌ترسند و تأدیب می‌شوند و هوشدارهایم را فراموش نمی‌کنند، اما آن‌ها توجهی نکردند و به اعمال فاسد خود ادامه دادند.» </p>
  <p>
    <span class="verse-marker">۸</span>بنابراین خداوند می‌فرماید: «برای من منتظر باشید، روزی که علیه اقوام جهان برخیزم و آن‌ها را محکوم سازم فرامی‌رسد. ارادۀ من این است که همۀ سلطنت‌ها را جمع کنم و خشم خود را بر آن‌ها بریزم. تمام دنیا در آتش غضب من گداخته می‌شود. <span class="verse-marker">۹</span>آنوقت به مردم جهان زبان پاک عطا می‌کنم تا فقط نام مرا یاد کنند و تنها مرا بپرستند. <span class="verse-marker">۱۰</span>قوم پراگندۀ من از ماورای دریاهای حبشه با هدایای خود برای عبادت من می‌آیند. <span class="verse-marker">۱۱</span>در آن زمان شما ای قوم برگزیدۀ من، دیگر از سرکشی ها و کارهائی که علیه من کرده‌اید، شرمنده نمی‌شوید و تمام مردم متکبر و خودخواه را از میان شما دور می‌کنم. از آن ببعد، دیگر در کوه مقدس من غرور و تکبر وجود نمی‌داشته باشد. <span class="verse-marker">۱۲</span>فقط کسانی که فروتن و متواضع هستند و به من پناه می‌آورند، باقی می‌مانند. <span class="verse-marker">۱۳</span>آن‌ها به کارهای زشت دست نمی‌زنند، دروغ نمی‌گویند، حرف فریبنده‌ای از زبان شان شنیده نمی‌شود. آن‌ها در آرامش و امنیت زندگی می‌کنند و کسی نمی‌تواند آن‌ها را بترساند.» </p>
  <h3>سرود شادمانی </h3>
  <p class="verse1">
    <span class="verse-marker">۱۴</span>ای دختر صَهیون، سرود خوشی را زمزمه کن! </p>
  <p class="verse2">ای اسرائیل، آواز شادمانی را بلند کن! </p>
  <p class="verse2">ای دختر اورشلیم، به تمامی دل شادمان شو و وجد نما! </p>
  <p class="verse1">
    <span class="verse-marker">۱۵</span>زیرا خداوند گناهان ترا بخشیده </p>
  <p class="verse2">و دشمنانت را شکست داده است. </p>
  <p class="verse1">خداوند، پادشاه اسرائیل، همراه تو است </p>
  <p class="verse2">و تو نباید از هیچ بلائی بترسی. </p>
  <p class="verse1">
    <span class="verse-marker">۱۶</span>در آن روز به اورشلیم می‌گویند: </p>
  <p class="verse2">«نترس! ای صَهیون، دلیر و قوی باش! </p>
  <p class="verse1">
    <span class="verse-marker">۱۷</span>خداوند، خدایت که در تو سکونت می‌کند، </p>
  <p class="verse2">قادر و توانا است و ترا نجات می‌دهد. </p>
  <p class="verse1">محبت او به تو زندگی تازه می‌بخشد. </p>
  <p class="verse1">خداوند از تو راضی است </p>
  <p class="verse2">و با سرودها بر تو خوشی می‌کند.» </p>
  <p>
    <span class="verse-marker">۱۸</span>خداوند می‌فرماید: «به غمها و مصیبت هایت خاتمه می‌دهم و دیگر ترا در نظر دشمنان خوار و حقیر نمی‌سازم. <span class="verse-marker">۱۹</span>روز جزای کسانی که بر تو ظلم کرده‌اند، فرامی‌رسد. مردمان لنگ را نجات می‌دهم و تبعید‌شدگان را به وطن شان باز می‌گردانم. ننگ شان را به عزت و افتخار تبدیل می‌کنم و آنوقت تمام دنیا از آن‌ها تمجید و توصیف می‌کنند. <span class="verse-marker">۲۰</span>در آن زمان شما را از همه جا جمع می‌کنم. شما را در جهان مشهور می‌سازم و در برابر چشمان خود تان یکبار دیگر شما را سعادتمند و شادکام می‌گردانم.» </p>
  <p>این را خداوند فرموده است. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>