<!doctype html>

<html lang="fa">
<head>
  <meta charset="utf-8">

  <title>رسالۀ اول یوحنای رسول</title>

  <link rel="stylesheet" href="/css/style.css">
  <script>var nc = 5;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>اول یوحنا </h1>
  
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>کلام زندگی </h3>
  <p>
    <span class="verse-marker">۱</span>ما دربارۀ کلام زندگی به شما می‌نویسیم ـ کلامی که از ازل بود و ما آن را شنیده و با چشمان خود دیده‌ایم ـ بلی، ما آن را دیده‌ایم و دست‌های ما آن را لمس کرده است. <span class="verse-marker">۲</span>آن زندگی ظاهر شد و ما آن را دیدیم. پس ما دربارۀ آن شهادت می‌دهیم و از زندگی ابدی که با پدر بود و به ما شناسانیده شد، شما را آگاه می‌سازیم. <span class="verse-marker">۳</span>بلی، آنچه را که ما دیده و شنیده‌ایم به شما اعلام می‌کنیم تا در شراکتی که ما با پدر و پسر او عیسی‌مسیح داریم، شما هم با ما شریک شوید. <span class="verse-marker">۴</span>این را می‌نویسیم تا خوشی ما کامل گردد. </p>
  <h3>زندگی در نور خدا </h3>
  <p>
    <span class="verse-marker">۵</span>این است پیامی که ما از او شنیدیم و به شما اعلام می‌کنیم: خدا نور است و هیچ ظلمت در او نیست. <span class="verse-marker">۶</span>پس اگر بگوئیم با او شراکت داریم و در عین حال در ظلمت زندگی می‌کنیم، معلوم می‌شود که گفتار ما دروغ و کردار ما نادرست است. <span class="verse-marker">۷</span>اما اگر در نور بسر می‌بریم ـ همان‌طور که خدا در نور است ـ در آن صورت با یکدیگر شراکت داریم و خون عیسی، پسر او، ما را از همۀ گناهان ما پاک می‌سازد. </p>
  <p>
    <span class="verse-marker">۸</span>اگر بگوئیم که بی‌گناه هستیم، خود را فریب می‌دهیم و از حقیقت دوریم. <span class="verse-marker">۹</span>اما اگر ما به گناهان خود اقرار نمائیم، می‌توانیم به او اعتماد کنیم؛ زیرا او به حق عمل می‌کند. او گناهان ما را می‌آمرزد و ما را از همۀ خطاهای ما پاک می‌سازد. <span class="verse-marker">۱۰</span>اگر بگوئیم که هرگز مرتکب گناهی نشده‌ایم، خدا را دروغگو شمرده‌ایم و از کلام او کاملاً بی‌خبر هستیم. </p>
  <a id="c2"></a>
  <h2>فصل دوم </h2>
  <h3>شفیع ما </h3>
  <p>
    <span class="verse-marker">۱</span>ای فرزندان من، این را به شما می‌نویسم تا گناه نکنید. اما اگر کسی مرتکب گناهی شود، در پیشگاه خدای پدر کسی را داریم که برای ما شفاعت می‌کند ـ یعنی عیسی‌مسیح که عادل است ـ <span class="verse-marker">۲</span>زیرا خود مسیح کفارۀ گناهان ماست، نه تنها گناهان ما بلکه گناهان تمام دنیا. <span class="verse-marker">۳</span>فقط وقتی ما از احکام خدا اطاعت می‌کنیم، می‌توانیم مطمئن باشیم که او را می‌ شناسیم <span class="verse-marker">۴</span>و اگر کسی بگوید که او را می‌شناسد ولی مطابق احکام او عمل نمی‌کند، دروغگو و از حقیقت دور است. <span class="verse-marker">۵</span>اما وقتی کسی مطابق کلام خدا زندگی می‌کند، محبت خدا در او به طور واقعی به کمال رسیده است. از این راه می‌توانیم مطمئن باشیم که در خدا زندگی می‌کنیم: <span class="verse-marker">۶</span>هرکه بگوید که در خدا زندگی می‌کند، زندگی او باید درست مانند زندگی عیسی‌مسیح باشد. </p>
  <h3>فرمان نو </h3>
  <p>
    <span class="verse-marker">۷</span>ای عزیزان، امری که به شما می‌نویسم حکم نو نیست، بلکه امری است قدیمی؛ یعنی همان است که شما از ابتدا داشته‌اید. و این همان پیامی است که از اول شنیده‌اید. <span class="verse-marker">۸</span>در هر حال امر نو به شما می‌نویسم و حقیقت آن، هم در مسیح و هم در شما دیده می‌شود، زیرا ظلمت در گذر و نور حقیقی در حال درخشیدن است. </p>
  <p>
    <span class="verse-marker">۹</span>اگر کسی ادعا کند که در نور است و در عین حال از برادر خود نفرت دارد، او هنوز در ظلمت است. <span class="verse-marker">۱۰</span>هر که برادر خود را دوست بدارد در نور زندگی می‌کند و باعث لغزش خود و یا دیگران نخواهد شد، <span class="verse-marker">۱۱</span>اما هرکه از برادر خود نفرت داشته باشد در ظلمت است. در ظلمت راه می‌رود و نمی‌داند به کجا می‌رود، زیرا تاریکی چشمانش را کور کرده است. </p>
  <p>
    <span class="verse-marker">۱۲</span>ای فرزندان کوچک، به شما می‌نویسم زیرا گناهان تان به خاطر نام مسیح آمرزیده شده‌اند. <span class="verse-marker">۱۳</span>ای پدران، به شما می‌نویسم، زیرا او را که از ازل بوده است می‌شناسید. ای جوانان، به شما می‌نویسم، زیرا که بر شیطان پیروز شده‌اید. </p>
  <p>
    <span class="verse-marker">۱۴</span>ای کودکان، به شما نوشته‌ام، زیرا شما پدر را می‌شناسید. ای پدران، به شما نوشته‌ام، زیرا او را که از ازل بوده است، می‌شناسید. ای جوانان، به شما نوشته‌ام، زیرا قوی هستید و کلام خدا در شماست و شما بر شیطان پیروز شده‌اید. </p>
  <p>
    <span class="verse-marker">۱۵</span>به دنیا و آنچه به آن تعلق دارد دل نبندید، کسی که دنیا را دوست دارد، محبت خدای پدر در او نیست. <span class="verse-marker">۱۶</span>هر آنچه به دنیا تعلق دارد، ـ یعنی آنچه نفس اَماره آرزو می‌ کند و آنچه چشمان می‌بیند و طلب می‌کند و آنچه مایۀ فخر و غرور است ـ از پدر نیست. اینها همه به دنیا تعلق دارند. <span class="verse-marker">۱۷</span>جهان و تمایلات دنیوی از بین خواهند رفت، اما هرکه ارادۀ خدا را به جا آورد، تا به ابد زیست خواهد کرد. </p>
  <h3>دشمن مسیح </h3>
  <p>
    <span class="verse-marker">۱۸</span>ای فرزندان من، ساعت آخر فرا رسیده است و چنانکه شما شنیدید که «دشمن مسیح» در زمان آخر ظاهر خواهد شد؛ و حالا می‌بینیم که دشمنان مسیح که ظاهر شده‌اند زیادند و از این رو می‌فهمیم که ساعت آخر نزدیک است. <span class="verse-marker">۱۹</span>این دشمنان مسیح از بین ما رفته‌اند. آن‌ها در واقع هیچ وقت به ما تعلق نداشتند. اگر متعلق به ما می‌بودند، می‌ماندند. اما رفتند تا معلوم گردد که هیچ یک از آن‌ها در حقیقت از ما نبودند. </p>
  <p>
    <span class="verse-marker">۲۰</span>اما مسیح شما را با روح‌القدس خود مسح کرده است و از این رو همۀ شما حقیقت را می‌دانید. <span class="verse-marker">۲۱</span>من این را به آن منظور ننوشتم که شما از حقیقت بی‌خبرید، بلکه چون آن را می‌دانید و آگاه هستید که هیچ ناراستی از راستی سرچشمه نمی‌گیرد. </p>
  <p>
    <span class="verse-marker">۲۲</span>پس آن دروغگوی واقعی کیست؟ کسی است که بگوید عیسی، «مسیح» نیست، این شخص «دشمن مسیح» است، چون او هم پدر و هم پسر را رد می‌کند. <span class="verse-marker">۲۳</span>هرکه پسر را رد کند، پدر را نیز رد کرده است و هرکه پسر را بپذیرد، پدر را نیز پذیرفته است. </p>
  <p>
    <span class="verse-marker">۲۴</span>بگذارید تأثیر پیامی را که از اول شنیدید در دلهای شما باقی بماند. اگر تأثیر آنچه که از اول به شما گفته شده است در دل‌های شما بماند، شما همیشه در پدر و پسر خواهید ماند. <span class="verse-marker">۲۵</span>و وعدۀ عیسی‌مسیح این است که او، زندگی ابدی را به شما می‌بخشد. </p>
  <p>
    <span class="verse-marker">۲۶</span>من این چیزها را در بارۀ اشخاصی که می‌خواهند شما را گمراه سازند، نوشته‌ام. <span class="verse-marker">۲۷</span>اما شما نیازی ندارید که کسی شما را تعلیم دهد، زیرا مسح روح‌القدس که مسیح به شما داده است در شما ثابت است. روح خدا در هر مورد به شما تعلیم می‌دهد و تعالیم او بر حق است و در آن ناراستی نیست. پس همان‌طور که روح خدا به شما تعلیم می‌دهد، در مسیح بمانید. </p>
  <p>
    <span class="verse-marker">۲۸</span>خلاصه، ای فرزندان من، در او بمانید تا در وقت ظهور او، نه تنها احساس شرمندگی نکنیم، بلکه با اطمینان به حضورش حاضر شویم. <span class="verse-marker">۲۹</span>اگر درک کرده‌اید که مسیح عادل است، این حقیقت را نیز بدانید که هر که عدالت را به جا آورد، فرزند خداست. </p>
  <a id="c3"></a>
  <h2>فصل سوم </h2>
  <h3>فرزندان خدا </h3>
  <p>
    <span class="verse-marker">۱</span>ببینید محبت خدای پدر چقدر بزرگ است که ما را فرزندان خود خوانده است و چنین هستیم. اگر دنیا ما را آن طوری که در واقع هستیم نمی‌شناسد، علتش این است که او را نشناخته است. <span class="verse-marker">۲</span>ای دوستان عزیز، اکنون ما فرزندان خدا هستیم، اما معلوم نیست که در آینده چه خواهیم شد. ولی همین قدر می‌دانیم که وقتی مسیح ظهور کند، ما مثل او خواهیم بود، زیرا او را آنچنان که هست خواهیم دید. <span class="verse-marker">۳</span>هرکه در مسیح چنین امیدی دارد خود را پاک می‌سازد، همان‌طور که مسیح پاک است. </p>
  <p>
    <span class="verse-marker">۴</span>هرکه گناه کند، شریعت خدا را پایمال می‌سازد، زیرا گناه چیزی غیر از پایمال کردن شریعت نیست. <span class="verse-marker">۵</span>شما می‌دانید که مسیح ظاهر شد تا گناهان ما را از میان بردارد و نیز می‌دانید که او کاملاً بی‌گناه است. <span class="verse-marker">۶</span>بنابراین محال است کسی که در پیوستگی با مسیح زندگی می‌کند، در گناه بسر ببرد! اما، هرکه در گناه زندگی می‌کند او را هرگز ندیده و نشناخته است. </p>
  <p>
    <span class="verse-marker">۷</span>ای فرزندان من، کسی شما را گمراه نسازد. هرکه عدالت را به جا می‌آورد، شخصی عادل است، همانطور که عیسی‌مسیح عادل است. <span class="verse-marker">۸</span>و هرکه در گناه به سر می‌برد، فرزند شیطان است، زیرا شیطان از ابتدا گناهکار بوده است و پسر خدا ظاهر شد تا کار شیطان را نابود سازد. </p>
  <p>
    <span class="verse-marker">۹</span>هرکه فرزند خداست، نمی‌تواند در گناه زندگی کند، زیرا ذات خدا در اوست و نمی‌تواند در گناه به سر برد، زیرا خدا پدر اوست. <span class="verse-marker">۱۰</span>فرق بین فرزندان خدا و فرزندان شیطان در این است: هرکه عدالت را به جا نمی‌آورد و یا برادر خود را دوست نمی‌دارد، فرزند خدا نیست. </p>
  <h3>یکدیگر را دوست بدارید </h3>
  <p>
    <span class="verse-marker">۱۱</span>زیرا آن پیامی که شما از اول شنیدید این است که: «باید یکدیگر را دوست بداریم.» <span class="verse-marker">۱۲</span>ما نباید مثل قائن باشیم. او فرزند شیطان بود و برادر خود را کُشت. برای چه او را کُشت؟ به خاطر اینکه اعمال خودش نادرست و اعمال برادرش درست بود. </p>
  <p>
    <span class="verse-marker">۱۳</span>ای برادران من، اگر مردم این دنیا از شما نفرت داشته باشند، تعجب نکنید. <span class="verse-marker">۱۴</span>ما می‌دانیم که از مرگ گذشته و به زندگی رسیده‌ایم، چون برادران خود را دوست می‌داریم. هر که دیگران را دوست ندارد هنوز در قلمرو مرگ زندگی می‌کند. <span class="verse-marker">۱۵</span>هر که از برادر خود نفرت داشته باشد، قاتل است و شما می‌دانید که هیچ قاتلی دارای زندگی ابدی نیست. <span class="verse-marker">۱۶</span>ما معنی محبت را درک کرده‌ایم، زیرا مسیح جان خود را در راه ما فدا کرد. پس ما نیز باید جان خود را در راه برادران خود فدا سازیم. <span class="verse-marker">۱۷</span>آیا ممکن است محبت خدا در کسی باشد که از ثروت دنیا بهره‌مند است ولی وقتی برادر محتاج خود را می‌بیند، محبت خود را از او دریغ نماید؟ <span class="verse-marker">۱۸</span>ای فرزندان من، محبت ما نباید فقط در قالب حرف و زبان باشد، بلکه باید حقیقی باشد و در عمل دیده شود. </p>
  <h3>اطمینان در حضور خدا </h3>
  <p>
    <span class="verse-marker">۱۹</span>پس ما می‌دانیم که تابعین حقیقت هستیم، زیرا وجدان ما در پیشگاه خدا به ما اطمینان می‌دهد. <span class="verse-marker">۲۰</span>و اگر هم وجدان ما، ما را محکوم سازد، خدا از وجدان ما بزرگتر است و از همه چیز آگاه می‌باشد. <span class="verse-marker">۲۱</span>ای عزیزان، اگر وجدان ما، ما را محکوم نمی‌سازد، ما می‌توانیم با اطمینان به حضور خدا بیائیم <span class="verse-marker">۲۲</span>و او تمام خواهش‌های ما را بر‌می‌آورد زیرا ما مطابق احکام او عمل می‌کنیم و آنچه را که پسند اوست بجا می‌آوریم. <span class="verse-marker">۲۳</span>و حکم او این است که ما باید به نام پسر او عیسی‌مسیح ایمان آوریم و یکدیگر را دوست بداریم چنانکه مسیح هم همین امر را به ما داده است. <span class="verse-marker">۲۴</span>هرکه احکام او را رعایت می‌ کند در خدا زندگی می‌کند و خدا در او. او روح‌القدس را به ما بخشیده است تا ما مطمئن باشیم که او در ما زندگی می‌کند. </p>
  <a id="c4"></a>
  <h2>فصل چهارم </h2>
  <h3>شناختن روح خدا و روح شیطان </h3>
  <p>
    <span class="verse-marker">۱</span>ای عزیزان، به هر روح اعتماد نکنید، بلکه آن‌ها را بیازمائید تا ببینید که آیا در واقع از جانب خداست یا نه، زیرا عدۀ زیادی هستند که به سرتاسر دنیا رفته، به دروغ پیشگویی می‌کنند. <span class="verse-marker">۲</span>چگونه می‌توان روحی را که از طرف خداست تشخیص داد؟ هرکه با هدایت روح اقرار کند که عیسی‌مسیح در جسم ظاهر شد، از جانب خداست <span class="verse-marker">۳</span>و هر روحی که منکر این حقیقت شود، نه تنها از جانب خدا نیست، بلکه او دارای روح «دشمن مسیح» می‌باشد. شما شنیده‌اید که او می‌آید، در حالیکه هم اکنون در این دنیاست. </p>
  <p>
    <span class="verse-marker">۴</span>ای فرزندان من، شما به خدا تعلق دارید و بر کسانی که به دروغ پیشگویی می‌کنند غلبه یافته‌اید، زیرا روحی که در شماست از روحی که در این دنیا کار می‌کند، قویتر است. <span class="verse-marker">۵</span>آن‌ها متعلق به این دنیا هستند و دربارۀ امور دنیوی سخن می‌گویند و به این سبب دنیا به آن‌ها گوش می‌دهد. <span class="verse-marker">۶</span>اما، ما فرزندان خدا هستیم و هر کسی که خدا را می‌ شناسد به ما گوش می‌دهد. در حالیکه کسی که به خدا تعلق ندارد، سخنان ما را قبول نمی‌کند. پس به این ترتیب، ما می‌توانیم پیام حقیقت را که از جانب روح خداست، از پیام‌های نادرستی که از جانب ارواح دیگر هستند، تشخیص دهیم. </p>
  <h3>خدا محبت است </h3>
  <p>
    <span class="verse-marker">۷</span>ای عزیزان، ما باید یکدیگر را دوست بداریم، زیرا دوستی و محبت از جانب خداست. هرکه محبت دارد، فرزند خداست و خدا را می‌شناسد. <span class="verse-marker">۸</span>اما، آنکه محبت ندارد از خدا کاملاً بی‌خبر است، زیرا خدا محبت است. <span class="verse-marker">۹</span>و محبت خدا از این بر ما آشکار گردید که او پسر یگانۀ خود را به دنیا فرستاد تا ما به وسیلۀ او زندگی داشته باشیم. <span class="verse-marker">۱۰</span>و محبت در همین است: نه آنکه ما به خدا محبت داشتیم بلکه اینکه او به ما محبت داشت و پسر خود را فرستاد تا کفارۀ گناهان ما شود. <span class="verse-marker">۱۱</span>ای عزیزان، اگر محبت خدا به ما چنین است، ما نیز باید یکدیگر را دوست بداریم. <span class="verse-marker">۱۲</span>هیچ کس هرگز خدا را ندیده است، اما اگر ما یکدیگر را دوست بداریم، خدا در ما زندگی می‌کند و محبت او در ما به کمال می‌رسد. </p>
  <p>
    <span class="verse-marker">۱۳</span>چگونه می‌توانیم بدانیم که خدا در ماست و ما در خدا؟ از اینکه او روح خود را به ما بخشیده است! <span class="verse-marker">۱۴</span>ما خود دیده‌ایم و شهادت می‌دهیم که خدای پدر، پسر خود را فرستاد تا نجات‌دهندۀ عالم باشد <span class="verse-marker">۱۵</span>و هرکه اقرار کند که عیسی، پسر خداست، خدا در اوست و او در خدا. <span class="verse-marker">۱۶</span>ما از محبت خدا نسبت به خود آگاهیم و به آن اطمینان داریم. خدا محبت است و هرکه با محبت زندگی می‌کند، در خدا ساکن است و خدا در او. <span class="verse-marker">۱۷</span>به این وسیله محبت در ما به کمال رسیده است تا در روز داوری اعتماد داشته باشیم، زیرا زندگی ما مانند زندگی او در این دنیا است. <span class="verse-marker">۱۸</span>کسی که محبت دارد، نمی‌ترسد و هرکه بترسد هنوز به محبت کامل نرسیده است، زیرا محبت کامل ترس را دور می‌سازد، ولی شخصی می‌ترسد که در انتظار مجازات است. </p>
  <p>
    <span class="verse-marker">۱۹</span>ما به دیگران محبت می‌کنیم، چون اول خدا به ما محبت کرد. <span class="verse-marker">۲۰</span>اگر کسی بگوید: «من خدا را دوست دارم.» در حالیکه از برادر خود نفرت دارد، دروغگو است؛ زیرا اگر او برادری را که دیده است دوست ندارد، محال است خدایی را که ندیده است، دوست بدارد. <span class="verse-marker">۲۱</span>حکمی که او به ما داده است چنین است: «هرکه خدا را دوست دارد، باید برادر خود را نیز دوست داشته باشد.» </p>
  <a id="c5"></a>
  <h2>فصل پنجم </h2>
  <h3>پیروزی بر دنیا </h3>
  <p>
    <span class="verse-marker">۱</span>هرکه ایمان دارد که عیسی، مسیح است، فرزند خداست و هرکه پدر را دوست دارد، فرزند او را نیز دوست خواهد داشت. <span class="verse-marker">۲</span>ما چگونه می‌دانیم که فرزندان خدا را دوست داریم؟ از اینکه خدا را دوست داریم و مطابق احکام او عمل می‌کنیم. <span class="verse-marker">۳</span>زیرا محبت به خدا چیزی جز اطاعت از احکام او نیست و این احکام بار سنگینی نیست، <span class="verse-marker">۴</span>زیرا همۀ فرزندان خدا بر این دنیا غلبه یافته‌اند و ما این پیروزی را به وسیلۀ ایمان به دست آورده‌ایم. <span class="verse-marker">۵</span>و کسی بر دنیا پیروز نمی‌شود مگر آن کسی که ایمان دارد که عیسی، پسر خداست! </p>
  <h3>سه شاهد عیسی‌مسیح </h3>
  <p>
    <span class="verse-marker">۶</span>عیسی‌مسیح اوست که با آب و خون آمد. آمدن او نه تنها با آب، بلکه هم با آب و هم با خونِ خودش ثابت گردید. روح است که شهادت می‌دهد، زیرا روح، حق است. <span class="verse-marker">۷</span>پس سه شاهد وجود دارند: <span class="verse-marker">۸</span>روح و آب و خون؛ و شهادت این سه با هم یکی است. <span class="verse-marker">۹</span>ما که شهادت انسان را می‌پذیریم، با شهادت خدا که قویتر است چه خواهیم کرد؟ و این شهادتی است که او برای پسر خود داده است. <span class="verse-marker">۱۰</span>هرکه به پسر خدا ایمان آورد، این شاهد را در دل خود دارد، اما هرکه شهادت خدا را قبول نکند و گواهی او را در مورد پسرش نپذیرد، خدا را دروغگو شمرده است. <span class="verse-marker">۱۱</span>شهادت این است که خدا به ما زندگی ابدی داده است و این زندگی در پسر او است. <span class="verse-marker">۱۲</span>هرکه پسر را دارد، زندگی دارد و هر که پسر را ندارد، صاحب زندگی نیست. </p>
  <h3>زندگی ابدی </h3>
  <p>
    <span class="verse-marker">۱۳</span>این رساله را نوشتم تا شما که به نام پسر خدا ایمان دارید، یقین داشته باشید که زندگی ابدی دارید. <span class="verse-marker">۱۴</span>اطمینان ما در حضور خدا این است که اگر از او چیزی بخواهیم که مطابق ارادۀ او باشد، به ما گوش می‌دهد. <span class="verse-marker">۱۵</span>ما می‌دانیم که هرچه بخواهیم او به ما گوش می‌دهد. پس این را هم باید بدانیم که آنچه از او بطلبیم به ما عطا می‌فرماید. </p>
  <p>
    <span class="verse-marker">۱۶</span>اگر کسی می‌بیند که برادر او مرتکب گناهی شده است که منجر به مرگ نیست، باید برای او به درگاه خداوند دعا کند و اگر آن شخص مرتکب چنین گناهی نشده باشد، خدا به او زندگی خواهد بخشید. اما گناهی هم هست که به مرگ منجر می‌شود و من نمی‌گویم که در مورد آن دعا کنید. <span class="verse-marker">۱۷</span>البته هر خطایی گناه است، اما هر گناهی منجر به مرگ نمی‌شود. </p>
  <p>
    <span class="verse-marker">۱۸</span>ما می‌دانیم که آنکه از خدا تولد یافته باشد در گناه زندگی نمی‌کند، زیرا پسر خدا او را حفظ می‌کند و شیطان به او دسترسی ندارد. </p>
  <p>
    <span class="verse-marker">۱۹</span>می‌دانیم که ما فرزندان خدا هستیم، در حالیکه تمام دنیا تحت تسلط شیطان است. </p>
  <p>
    <span class="verse-marker">۲۰</span>ما می‌دانیم که پسر خدا آمده و به ما فهم آن را داده است که خدای حقیقی را بشناسیم، ما با خدای حقیقی و با پسر او عیسی‌مسیح متحد هستیم. این است خدای حقیقی و این است زندگی ابدی. </p>
  <p>
    <span class="verse-marker">۲۱</span>ای فرزندان من، از بتها دوری کنید. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>