<!doctype html>

<html lang="fa">
<head>
  <meta charset="utf-8">

  <title>کتاب حجی نبی</title>

  <link rel="stylesheet" href="/css/style.css">
  <script>var nc = 2;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>حجی </h1>
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>فرمان بازسازی عبادتگاه </h3>
  <p>
    <span class="verse-marker">۱</span>در روز اول ماهِ ششم سال دوم سلطنت داریوش پادشاه، خداوند پیامی توسط حجی نبی برای زِرُبابل (پسر شِالتیئیل) والی یهودا و برای یهوشع (پسر یَهُوصادق) کاهن اعظم، فرستاد. </p>
  <p>
    <span class="verse-marker">۲</span>خداوند قادر مطلق چنین فرمود: «این مردم می‌گویند که حالا وقت بازسازی عبادتگاه نیست.» <span class="verse-marker">۳</span>بعد خداوند این پیام را توسط حجی نبی برای مردم فرستاد: <span class="verse-marker">۴</span>«آیا روا است که خود شما در خانۀ زیبا و مجلل زندگی کنید و عبادتگاه من خراب بماند؟» </p>
  <p>
    <span class="verse-marker">۵</span>خداوند قادر مطلق چنین می‌فرماید: «به نتیجۀ کارهای تان توجه کنید: <span class="verse-marker">۶</span>زیاد می‌کارید، ولی محصولِ کم بر‌می‌دارید. می‌خورید، اما سیر نمی‌شوید. می‌نوشید و بازهم تشنگی تان رفع نمی‌شود. لباس می‌پوشید، ولی گرم نمی‌شوید. کار می‌کنید، مزد می‌گیرید، اما مزد تان را گویا در جیب‌های سوراخ‌دار می‌گذارید. </p>
  <p>
    <span class="verse-marker">۷</span>خداوند قادر مطلق چنین می‌فرماید: توجه کنید و ببینید که از کارهای تان چه نتیجه گرفته‌اید. <span class="verse-marker">۸</span>حالا به کوه رفته چوب بیاورید و عبادتگاه مرا دوباره آباد کنید تا من از دیدن آن لذت ببرم و نام من تجلیل گردد. <span class="verse-marker">۹</span>شما منتظر بودید که محصول فراوان بردارید، اما خیلی کم به‌دست آوردید، و وقتیکه آن محصول کم را به خانه آوردید، من آن را از بین بردم. آیا می‌دانید چرا این کار را کردم؟ بخاطری که عبادتگاه من ویران مانده و شما مشغول ساختن خانه‌های خود هستید. <span class="verse-marker">۱۰</span>به همین سبب است که باران نمی‌بارد و از زمین چیزی نمی‌روید. <span class="verse-marker">۱۱</span>من خشکسالی را بر زمین، کوه‌ها، مزارع، تاکستانها، باغهای زیتون، سایر محصولات و همچنین بر انسان و حیوان و تمام حاصل زحمت شما آوردم.» </p>
  <h3>مردم فرمان خدا را بجا می‌آورند </h3>
  <p>
    <span class="verse-marker">۱۲</span>آنگاه زِرُبابل (پسر شِالتیئیل)، یهوشع (پسر یَهُوصادق) و سایر مردم از خداوند ترسیدند و به پیام خداوند، خدای خود که توسط حجی فرستاده شده بود، گوش دادند. <span class="verse-marker">۱۳</span>بعد خداوند پیام دیگری ذریعۀ حجی برای مردم فرستاد و فرمود: «من همراه شما هستم.» <span class="verse-marker">۱۴</span>خداوند در زِرُبابل (والی یهودا)، یهوشع (کاهن اعظم) و سایر مردم شوق و رغبت ایجاد کرد تا به آبادی عبادتگاه او دست به‌کار شوند. <span class="verse-marker">۱۵</span>پس در روز بیست و چهارم ماهِ ششم سال دومِ سلطنت داریوش، همگی جمع شدند و به آبادی عبادتگاه خداوند قادر مطلق، خدای شان، شروع کردند. </p>
  <a id="c2"></a>
  <h2>فصل دوم </h2>
  <h3>جلال و شکوه عبادتگاه نو </h3>
  <p>
    <span class="verse-marker">۱</span>در روز بیست و یکم ماهِ هفتم همان سال، خداوند به حجی فرمود: <span class="verse-marker">۲</span>«از زِرُبابل (والی یهودا)، یهوشع (کاهن اعظم) و بقیۀ مردم بپرس: <span class="verse-marker">۳</span>آیا در بین ما کسی هست که جلال و عظمت عبادتگاه را همانطوری که در سابق بود، بیاد آورد؟ آیا در نظر شما این خانه در مقایسه با وضع قبلی آن ناچیز معلوم نمی‌شود؟ <span class="verse-marker">۴</span>اما با اینهم ای زِرُبابل و یهوشع و تمام قوم، مأیوس نشوید و قوی دل باشید. به کار تان شروع کنید، زیرا من همراه شما هستم. <span class="verse-marker">۵</span>وقتی از مصر خارج می‌شدید، به شما وعده دادم که روح من همیشه با شما می‌باشد، بنابران از چیزی نترسید! </p>
  <p>
    <span class="verse-marker">۶</span>بزودی آسمان‌ها، زمین، بحرها و خشکه را به لرزه می‌آورم. تمام اقوام را سرنگون می‌سازم. <span class="verse-marker">۷</span>دارائی و ثروت شان به اینجا آورده می‌شود و این عبادتگاه را از شکوه و جلال خود پُر می‌کنم. <span class="verse-marker">۸</span>همۀ طلا و نقرۀ دنیا به من تعلق می‌گیرند. <span class="verse-marker">۹</span>این عبادتگاه باشکوهتر از سابق می‌شود و در اینجا به قوم برگزیدۀ خود آسایش و سعادت می‌بخشم.» خداوند قادر مطلق این را فرموده است. </p>
  <h3>پاک و نجس </h3>
  <p>
    <span class="verse-marker">۱۰</span>در روز بیست و چهارم ماه نهم سال دوم سلطنت داریوش، خداوند قادر مطلق بار دیگر به حجی نبی فرمود: <span class="verse-marker">۱۱</span>«از کاهنان بپرس که شریعت به این سؤال چه جواب می‌دهد: <span class="verse-marker">۱۲</span>اگر کسی گوشت مقدس را در دامن خود انداخته ببرد و فرضاً دامنش با نان، آش، شراب، روغن و یا هر نوع خوراک دیگر تماس کند، آیا آن خوراک مقدس می‌شود؟» وقتی حجی این سؤال را از کاهنان کرد، آن‌ها جواب دادند: «نی.» <span class="verse-marker">۱۳</span>بعد حجی پرسید: «اما اگر کسی با تماس به جنازه‌ای، نجس شده باشد و بعد به یکی از این خوراکها دست بزند، آیا آن خوراک نجس می‌شود؟» کاهنان جواب دادند: «بلی نجس می‌شود.» <span class="verse-marker">۱۴</span>پس حجی گفت: «خداوند می‌فرماید که این مردم هم همینطور هستند؛ هر کاری که می‌کنند و هر هدیه‌ای که به این خانه می‌آورند، نجس است.» </p>
  <h3>وعدۀ برکت </h3>
  <p>
    <span class="verse-marker">۱۵</span>خداوند می‌فرماید: «حالا توجه کنید و ببینید پیش از آنکه به آبادی عبادتگاه شروع کنید، چه وضعی داشتید؟ <span class="verse-marker">۱۶</span>در آنوقت شما توقع داشتید که دو خروار محصول بردارید، اما تنها یک خروار به‌دست می‌آوردید، و هرگاه می‌خواستید پنجاه لیتر شراب از خمره بکشید، فقط بیست لیتر در آن می‌یافتید. <span class="verse-marker">۱۷</span>من شما و حاصل دسترنج شما را با باد سوزان، آفت و ژاله تباه کردم، اما بازهم توبه نکردید. <span class="verse-marker">۱۸</span>ولی از امروز که روز بیست و چهارم ماه نهم و روزی است که تهداب عبادتگاه گذاشته شده است، ببینید که با شما چه می‌کنم. <span class="verse-marker">۱۹</span>باوجودیکه غله در گدامها باقی نمانده و هنوز تاکها و درختان انجیر، انار و زیتون، میوه بار نیاورده‌اند، اما از همین روز به شما برکت می‌دهم.» </p>
  <h3>وعدۀ خداوند به زِرُبابل </h3>
  <p>
    <span class="verse-marker">۲۰</span>در همان روز بار دیگر این پیام از جانب خداوند برای حجی آمد: <span class="verse-marker">۲۱</span>«به زِرُبابل، والی یهودا بگو که به زودی آسمان‌ها و زمین را به لرزه می‌آورم. <span class="verse-marker">۲۲</span>تختهای پادشاهان را واژگون می‌کنم. قدرت فرمانروایان را با عراده ها و سواران شان سرنگون می‌سازم و از بین می‌برم و سواران یکدیگر خود را با شمشیر می‌کشند. <span class="verse-marker">۲۳</span>در آن روز ای زِرُبابل پسر شِالتیئیل بندۀ من، تو مانند نگین انگشتر من خواهی بود، زیرا که من ترا برگزیده‌ام.» خداوند قادر مطلق چنین فرموده است. </p>
  
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>