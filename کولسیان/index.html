<!doctype html>

<html lang="fa">
<head>
  <meta charset="utf-8">

  <title>رسالۀ پولُس رسول به کولسیان</title>

  <link rel="stylesheet" href="/css/style.css">
  <script>var nc = 4;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>کولسیان </h1>
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>مقدمه </h3>
  <p>
    <span class="verse-marker">۱</span>از طرف پولُس که به خواست خدا، رسول مسیح‌عیسی است و از طرف برادر ما تیموتاوس </p>
  <p>
    <span class="verse-marker">۲</span>به برادران مقدس و وفادار در شهر کولسیه، که در مسیح هستند. از طرف پدر ما خدا فیض و سلامتی به شما باد. </p>
  <h3>دعای سپاسگزاری </h3>
  <p>
    <span class="verse-marker">۳</span>هر وقت که برای شما دعا می‌کنیم پدر خداوند ما عیسی‌مسیح را سپاس می‌گوئیم. <span class="verse-marker">۴</span>زیرا ما از ایمان شما به مسیح‌عیسی و محبت شما به همۀ مقدسین آگاه هستیم. <span class="verse-marker">۵</span>امید شما به آنچه در عالم بالا در انتظار شماست، باعث این ایمان و محبت است. وقتی پیام حقیقی یعنی انجیل، برای اولین بار به شما رسید از این امید باخبر شدید. <span class="verse-marker">۶</span>و این انجیل همان طوری که به شما رسید به تمام دنیا نیز رسیده است و به همان نحوی که در دنیا ثمر آورده، رشد و نمو می‌کند در میان شما نیز از همان روزی که از فیض خدا باخبر شدید و در حقیقت آن را درک کردید، عمل کرده است. <span class="verse-marker">۷</span>شما انجیل را از «اپفراس» عزیز که همچون ما غلام و به خاطر ما خادم وفادار مسیح است، آموختید <span class="verse-marker">۸</span>و او نیز ما را از محبتی که روح‌القدس به شما بخشیده، خبر داده است. </p>
  <p>
    <span class="verse-marker">۹</span>به این جهت از همان روزی که این را شنیدیم، همیشه برای شما دعا می‌کنیم و از خدا می‌خواهیم که شما به وسیلۀ بینش و فهم روحانی، ارادۀ او را کاملاً درک کنید. <span class="verse-marker">۱۰</span>تا بتوانید طوری که شایستۀ خداوند است زندگی کنید، کاملاً او را خشنود سازید، در تمام کارهای نیک، زندگی پُرثمری داشته باشید و در معرفت خدا رشد و نمو کنید. <span class="verse-marker">۱۱</span>و همچنین دعا می‌کنم که خدا مطابق قدرت پُر شکوهش و با تمام نیروی خود شما را تقویت کند تا با خوشی و صبر هر چیز را تحمل کنید. <span class="verse-marker">۱۲</span>پیوسته خدای پدر را شکر کنید که شما را لایق آن گردانیده است تا در سرنوشتی که در عالم نورانی در انتظار مقدسین است حصه داشته باشید. <span class="verse-marker">۱۳</span>او ما را از چنگ نیرومند ظلمت رهانیده و به پادشاهی پسر عزیز خود آورده است. <span class="verse-marker">۱۴</span>خدا به وسیلۀ او ما را آزاد ساخته و گناهان ما را آمرزیده است. </p>
  <h3>شخصیت و کار مسیح </h3>
  <p>
    <span class="verse-marker">۱۵</span>مسیح صورت و مظهر خدای نادیده است و نخست‌زاده و برتر از همۀ مخلوقات. <span class="verse-marker">۱۶</span>زیرا به وسیلۀ او هر آنچه در آسمان و زمین است، دیدنی‌ها و نادیدنی‌ها، تخت‌ها، پادشاهان، حکمرانان و صاحبان قدرت آفریده شدند، بلی، تمام موجودات به وسیلۀ او و برای او آفریده شدند. <span class="verse-marker">۱۷</span>او قبل از همه چیز وجود داشت و همه چیز به وسیلۀ او با هم ارتباط پیدا می‌کند. <span class="verse-marker">۱۸</span>او سَر بدن، یعنی کلیساست، او آغاز است و اولین کسی است که پس از مرگ زنده گردید تا تنها او در همه چیز مقام اول را داشته باشد. <span class="verse-marker">۱۹</span>زیرا ارادۀ خدا این بود که مسیح دارای پُری کامل او باشد؛ <span class="verse-marker">۲۰</span>و خدا به وسیلۀ مسیح جدایی را از بین برده با تمام موجودات آشتی کرد و به وسیلۀ ریختن خون مسیح بر روی صلیب صلح و دوستی را بین خود و هرآنچه در آسمان و زمین است به وجود آورد. </p>
  <p>
    <span class="verse-marker">۲۱</span>شما زمانی از خدا دور بودید و با اعمال و افکار شریرانۀخود با او دشمنی داشتید، <span class="verse-marker">۲۲</span>اما اکنون او به وسیلۀ مرگ جسمانی مسیح، شما را با خود آشتی داده است تا شما را پاک، بی‌عیب و بی‌آلایش به حضور خود بیاورد، <span class="verse-marker">۲۳</span>البته به شرط اینکه ایمان خود را از دست ندهید و محکم و استوار بمانید و آن امیدی را که در وقت شنیدن انجیل به دست آوردید ترک نکنید. این همان انجیلی است که در سرتاسر دنیا اعلام گردیده و من «پولُس» خادم آن هستم. </p>
  <h3>خدمت پولُس برای کلیسا </h3>
  <p>
    <span class="verse-marker">۲۴</span>اکنون از آن رنج و زحمتی که به خاطر شما می‌بینم خوشحالم، زیرا به وسیلۀ رنج‌های جسمانی خود آنچه را که از رنج‌های مسیح برای بدن او، یعنی کلیسایش باقی مانده است تکمیل می‌کنم. <span class="verse-marker">۲۵</span>من مطابق وظیفه‌ای که خدا برای خیریت شما به من عطا فرمود، خادم کلیسا هستم تا پیام خدا را کاملاً اعلام نمایم، <span class="verse-marker">۲۶</span>یعنی آن حقیقت اسرارآمیز که طی زمانها و نسلهای متمادی مخفی مانده بود، اما اکنون برای مقدسین آشکار شده است. <span class="verse-marker">۲۷</span>خدا صلاح دانست که راز پُر جلال و بی‌قیاس خود را در میان ملت‌های غیر‌یهود آشکار سازد و آن سِر این است که مسیح در شما ساکن می‌باشد و این حقیقت، مایۀ امید شما به شریک شدن در جلال خداست. <span class="verse-marker">۲۸</span>ما مسیح را به همه می‌شناسانیم و با تمام دانشی که داریم همه را آگاه ساخته، تعلیم می‌دهیم تا آن‌ها را به صورت اشخاص بالغ در مسیح به خدا تقدیم نمائیم. <span class="verse-marker">۲۹</span>برای انجام این کار، من زحمت می‌کشم و تلاش می‌کنم و از قدرت بزرگی که مسیح به من می‌دهد و در من کار می‌کند، استفاده می‌نمایم. </p>
  <a id="c2"></a>
  <h2>فصل دوم </h2>
  <p>
    <span class="verse-marker">۱</span>می خواهم بدانید که چقدر برای شما و ایمانداران «لائودیکیه» و برای همۀ آنانی که تا به حال روی مرا ندیده‌اند زحمت کشیدم، <span class="verse-marker">۲</span>تا آنها دلگرم شوند و در محبت متحد گردند و از برکاتِ سرشارِ اطمینانِ کامل که از راه درک حقیقت به دست می‌آید، بهره‌مند شوند و از این راه حقیقت پنهان خدا را که خود مسیح است، بشناسند. <span class="verse-marker">۳</span>تمام گنجینه‌های حکمت و معرفت در مسیح پنهان است. </p>
  <p>
    <span class="verse-marker">۴</span>این را می‌گویم مبادا کسی شما را با دلایل مجذوب کننده گمراه سازد، <span class="verse-marker">۵</span>زیرا اگرچه جسماً دور هستم ولی در روح حضور دارم و از دیدن نظم و ترتیبی که در میان شما وجود دارد و از ثبات ایمان تان به مسیح خوشحالم. </p>
  <h3>زندگی کامل در مسیح </h3>
  <p>
    <span class="verse-marker">۶</span>پس همان طوری که روزی مسیح‌عیسی را به عنوان خداوند خود پذیرفتید اکنون همیشه در پیوستگی با او زندگی کنید. <span class="verse-marker">۷</span>در او ریشه بگیرید و رشد کنید. همانگونه که تعلیم یافتید در ایمان استوار باشید و در ستایش خدا برای دیگران نمونه باشید. </p>
  <p>
    <span class="verse-marker">۸</span>متوجه باشید مبادا کسی با دلایل پوچ و فلسفه‌ای که متکی به سنت‌های انسانی و عقاید طفلانۀ این جهان است، شما را اسیر خود سازد. این تعالیم از مسیح نیست. <span class="verse-marker">۹</span>زیرا اُلوهیت بطور کامل در مسیح مجسم شد <span class="verse-marker">۱۰</span>و شما نیز در او که مافوق همۀ قدرت‌ها و ریاست هاست، کامل شده‌اید. </p>
  <p>
    <span class="verse-marker">۱۱</span>شما نیز در پیوستگی با او سنت شده‌اید، سنتی که به دست انسان صورت نگرفته است بلکه به وسیلۀ سنت مسیح که قطع طبیعت نفسانی است به عمل می‌آید. <span class="verse-marker">۱۲</span>وقتی شما تعمید گرفتید با مسیح دفن شدید و نیز در تعمید خود به وسیلۀ ایمان با قدرت خدا که مسیح را پس از مرگ زنده گردانید، با او قیام کردید. <span class="verse-marker">۱۳</span>خدا شما را که به علت خطایای خود مُرده و در جسم خود سنت نشده بودید با مسیح زنده کرد و همۀ گناهان ما را بخشیده است. <span class="verse-marker">۱۴</span>او سند محکومیت ما را همراه با تمام مقرراتی که برضد ما بود محو کرد و آن را به صلیب خود میخکوب نموده از بین برد. <span class="verse-marker">۱۵</span>مسیح بر روی آن صلیب تمام قدرت‌های آسمانی و فرمانروایان را خلع سلاح کرد و بر آن‌ها پیروز شد و آن‌ها را پیش همه رسوا ساخت. </p>
  <p>
    <span class="verse-marker">۱۶</span>بنابراین در مورد خوراک یا نوشیدنی یا رعایت عید یا ماهِ نو یا روز سَبَت به هیچ وجه تحت تأثیر انتقاد دیگران قرار نگیرید. <span class="verse-marker">۱۷</span>این چیزها فقط سایۀ آن واقعتی است که قرار است بیاید و آن واقعیت خود مسیح است. <span class="verse-marker">۱۸</span>نگذارید کسی با فروتنی ظاهری و پرستش فرشتگان شما را از گرفتن تاج پیروزی باز دارد زیرا چنین شخصی با اتکاء به رؤیاهایی که دیده است و به خاطر افکار دنیوی خود بی‌جهت مغرور می‌شود. <span class="verse-marker">۱۹</span>این قبیل اشخاص رابطۀ خود را با سر یعنی با مسیح قطع کرده‌اند. تحت فرمان مسیح تمام بدن نیرو می‌گیرد و به توسط مفاصل و رشته‌ها به هم متصل می‌شود و همانطور که خدا می‌خواهد نمو می‌کند. </p>
  <h3>زندگی جدید در مسیح </h3>
  <p>
    <span class="verse-marker">۲۰</span>وقتی شما با مسیح مُردید، با عقاید طفلانۀ این جهان قطع رابطه کرده‌اید. پس چرا طوری زندگی می‌کنید که گویا هنوز به دنیا بستگی دارید؟ چرا مُطیع مقرراتی از قبیل: <span class="verse-marker">۲۱</span>«این را لمس نکن، به آن لب نزن و به این دست نزن» می‌شوید؟ <span class="verse-marker">۲۲</span>اینها همه در اثر مصرف از بین می‌روند و این اوامر فقط قوانین و تعالیم انسان هستند! <span class="verse-marker">۲۳</span>البته این کارها در عبادت‌هایی که آن‌ها بر خود تحمیل کرده‌اند و فروتنی و ریاضت‌کشی، ظاهراً معقول به نظر می‌رسد، ولی در واقع نمی‌توانند مانع ارضای شهوات نفسانی شوند! </p>
  <a id="c3"></a>
  <h2>فصل سوم </h2>
  <p>
    <span class="verse-marker">۱</span>مگر شما با مسیح زنده نشده‌اید؟ پس در این صورت به چیزهای آسمانی، جایی که مسیح در آنجا در دست راست خدا نشسته است، دل ببندید. <span class="verse-marker">۲</span>دربارۀ آنچه در عالم بالا است بیندیشید، نه به آنچه بر روی زمین است. <span class="verse-marker">۳</span>زیرا شما مُرده‌اید و زندگی شما اکنون با مسیح در خدا پنهان است. <span class="verse-marker">۴</span>وقتی مسیح که زندگی ماست ظهور کند، شما نیز با او در شکوه و جلال ظهور خواهید کرد. </p>
  <p>
    <span class="verse-marker">۵</span>بنابراین، تمایلات دنیوی یعنی زنا، ناپاکی، هوی و هوس، شهوت و طمع را (که یک نوع بُت‌پرستی است) در خود نابود سازید. <span class="verse-marker">۶</span>به سبب این اعمال است که مردم سرکش گرفتار غضب خدا می‌شوند. <span class="verse-marker">۷</span>زمانی که شما در آن وضع زندگی می‌کردید اعمال شما نیز مانند دیگران بود. </p>
  <p>
    <span class="verse-marker">۸</span>اکنون شما همچنین خشم، غیظ و بدخواهی را از دلهای تان و تهمت و حرف‌های زشت را از لبهای خود به طور کلی دور سازید. <span class="verse-marker">۹</span>دیگر دروغ نگوئید، زیرا با آن آدمی که در سابق بودید و عادت‌های او قطع رابطه کرده‌اید. <span class="verse-marker">۱۰</span>و زندگی را به صورت انسان تازه‌ای شروع کرده‌اید، ـ انسانی که پیوسته در شباهت خالق خود به شکل تازه‌ای در می‌آید ـ تا رفته‌رفته به معرفت کامل خدا برسد. <span class="verse-marker">۱۱</span>پس بین یونانی و یهودی، مختون و نامختون، با تمدن و وحشی، غلام و آزاد فرقی وجود ندارد، بلکه مسیح همه چیز است و در همه می‌باشد. </p>
  <p>
    <span class="verse-marker">۱۲</span>پس شما که برگزیدگان مقدس و محبوب خدا هستید، خود را به دلسوزی، مهربانی، فروتنی، ملایمت و بردباری ملبس سازید. <span class="verse-marker">۱۳</span>متحمل یکدیگر شوید. اگر از دیگران شِکوَه و شکایتی دارید، یکدیگر را عفو کنید و چنانکه خداوند شما را بخشیده است، شما نیز یکدیگر را ببخشید. <span class="verse-marker">۱۴</span>به همۀ اینها محبت را اضافه کنید، زیرا محبت همه چیز را به هم پیوندد و تکمیل می‌کند. <span class="verse-marker">۱۵</span>سلامتی‌ای که مسیح به شما می‌بخشد قاضی وجدان شما باشد، چون خدا شما را به عنوان اعضای یک بدن به این سلامتی فراخوانده است و سپاسگزار باشید. <span class="verse-marker">۱۶</span>اجازه بدهید که پیام مسیح با تمام ثروتمندی‌اش سرتاسر وجود شما را فرا گیرد. یکدیگر را با نهایت خردمندی تعلیم و پند دهید و با سپاسگزاری در دل‌های خود مزامیر و سرودهای ستایشی و روحانی برای خدا بخوانید. <span class="verse-marker">۱۷</span>هرچه می‌کنید، چه گفتار، چه کردار، همه را به نام عیسی خداوند انجام دهید و در عین حال خدای پدر را دائماً سپاس گوئید. </p>
  <h3>وظایف اجتماعی یک مسیحی </h3>
  <p>
    <span class="verse-marker">۱۸</span>ای زنان، مُطیع شوهران خود باشید، زیرا این کار وظیفۀ مسیحی شماست. <span class="verse-marker">۱۹</span>ای شوهران، زنان تان را دوست بدارید و با آنها تندی نکنید. <span class="verse-marker">۲۰</span>ای فرزندان، از والدین خود در هر امری اطاعت کنید، زیرا این کار خداوند را خشنود می‌سازد. <span class="verse-marker">۲۱</span>ای پدران، بر فرزندان خود زیاد سخت نگیرید مبادا دلسرد شوند. </p>
  <p>
    <span class="verse-marker">۲۲</span>ای غلامان در کلیۀ امور مُطیع اربابان خود که مانند شما بشر‌اند باشید و اطاعت شما فقط به خاطر این نباشد که تحت مراقبت هستید یا می‌خواهید دیگران را خشنود سازید، بلکه با خلوص نیت و خدا‌ترسی اطاعت کنید. <span class="verse-marker">۲۳</span>کارهایی را که به شما رجوع می‌کنند با جان و دل انجام دهید، چنانکه گویی برای خداوند کار می‌کنید، نه برای بشر. <span class="verse-marker">۲۴</span>زیرا می‌دانید خداوند میراثی به عنوان اجر به شما عطا خواهد کرد. چون مسیح ارباب شماست و شما غلامان او هستید. <span class="verse-marker">۲۵</span>شخص بدکار جزای بدی خود را خواهد دید و نزد خدا طرفداری نیست. </p>
  <a id="c4"></a>
  <h2>فصل چهارم </h2>
  <p>
    <span class="verse-marker">۱</span>ای اربابان، با غلامان خود عادلانه و منصفانه رفتار کنید، زیرا می‌دانید که شما هم در آسمان یک ارباب دارید. </p>
  <h3>اوامر </h3>
  <p>
    <span class="verse-marker">۲</span>همیشه با فکر جمع و شکرگزاری دعا کنید. <span class="verse-marker">۳</span>برای ما نیز دعا کنید که خدا برای اعلام پیام خود، فرصت مناسبی به ما بدهد تا آن حقایقی را که دربارۀ مسیح پوشیده بود، اعلام کنیم به خاطر آن من اکنون در زندان هستم. <span class="verse-marker">۴</span>و دعا کنید تا آن طوری که وظیفۀ من است این راز را آشکار سازم. </p>
  <p>
    <span class="verse-marker">۵</span>در مناسبات خود با مردم غیر‌مسیحی رفتار عاقلانه داشته باشید. از فرصت‌هایی که اکنون در دسترس شماست حد اکثر استفاده را بکنید. <span class="verse-marker">۶</span>گفتار شما پیوسته جالب و با نمک باشد و یاد بگیرید که چگونه به هرکس جواب مناسبی بدهید. </p>
  <h3>خاتمه </h3>
  <p>
    <span class="verse-marker">۷</span>«تیخیکاس» شما را از وضع من مطلع خواهد ساخت. او برادر عزیز و خادم وفادار است و با من در کار خداوند مثل یک غلام خدمت می‌کند. <span class="verse-marker">۸</span>او را به این منظور پیش شما می‌فرستم تا از احوال ما باخبر شوید و تا خاطر شما را آسوده کند. <span class="verse-marker">۹</span>«اونیسیموس» که برادر محبوب وفادار و یکی از خود تان می‌باشد، همراه اوست. این دو شما را از همۀ اموری که اینجا در جریان است آگاه خواهند ساخت. </p>
  <p>
    <span class="verse-marker">۱۰</span>«اَرِیستَرخُس» که با من در زندان است و همچنین «مرقُس» پسر کاکای برنابا به شما سلام می‌رسانند. (دربارۀ «مرقُس» قبلاً هدایاتی داده بودم که چنانچه پیش شما بیاید او را با گرمی بپذیرید.) <span class="verse-marker">۱۱</span>و «یسوعه» ملقب به «یستوس» سلام می‌رساند. از مسیحیان یهودی نژاد فقط این چند نفر هستند که برای پیشرفت پادشاهی خدا با من همکاری می‌کنند و باعث دلگرمی من شده‌اند. <span class="verse-marker">۱۲</span>«اپفراس» که یکی از شما و غلام عیسی‌مسیح است سلام می‌رساند. او همیشه با جدیت برای شما دعا می‌کند و از خدا می‌خواهد که استوار و بالغ و کاملاً خاطر‌جمع باشید تا بتوانید ارادۀ خدا را کاملاً اطاعت کنید. <span class="verse-marker">۱۳</span>زیرا من شاهد هستم که او به خاطر شما و ایمانداران «لائودیکیه» و «هیراپولیس» زحمت زیادی کشیده است. <span class="verse-marker">۱۴</span>«لوقا» طبیب محبوب و «دیماس» به شما سلام می‌رسانند. <span class="verse-marker">۱۵</span>به برادران در «لائودیکیه» و به «بانونیمفاس» و کلیسایی که در خانه او تشکیل می‌شود سلام مرا برسانید. <span class="verse-marker">۱۶</span>پس از اینکه نامه را خواندید، طوری ترتیب بدهید که برای کلیسای لائودیکیه نیز خوانده شود و شما هم نامه‌ای را که به کلیسای لائودیکیه نوشتم بخوانید. <span class="verse-marker">۱۷</span>به «اَرخیپُس» بگویید: «متوجه باش که آن وظیفه‌ای را که در خدمت خداوند به عهده تو گذاشته شده است، انجام دهی.» </p>
  <p>
    <span class="verse-marker">۱۸</span>من پولُس با خط خودم سلام می‌رسانم. فراموش نکنید که من هنوز در زندان هستم. فیض خدا با شما باد، آمین. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>