<!doctype html>

<html lang="fa">
<head>
  <meta charset="utf-8">

  <title>رسالۀ دوم پولُس رسول به تیموتاوس</title>

  <link rel="stylesheet" href="/css/style.css">
  <script>var nc = 4;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>دوم تیموتاوس </h1>
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>مقدمه </h3>
  <p>
    <span class="verse-marker">۱</span>از طرف پولُس که به خواست خدا رسول مسیح‌عیسی است و فرستاده شد تا زندگی‌ای را که در مسیح‌عیسی یافت می‌شود، اعلام نماید <span class="verse-marker">۲</span>به تیموتاوس، فرزند عزیزم تقدیم می‌گردد. از طرف خدای پدر و مسیح‌عیسی، خداوند ما فیض و رحمت و سلامتی به تو باد. </p>
  <h3>تیموتاوس و وظیفۀ او </h3>
  <p>
    <span class="verse-marker">۳</span>خدائی را که من، مانند اجدادم با وجدانی پاک خدمت می‌کنم، سپاس می‌ گویم. همیشه وقتی در شب و روز تو را در دعاهای خود بیاد می‌آورم، خدا را شکر می‌کنم. <span class="verse-marker">۴</span>وقتی اشک‌های تو را به یاد می‌آورم، آرزو می‌کنم تو را ببینم تا با دیدار تو خوشی من کامل گردد. <span class="verse-marker">۵</span>ایمان بی‌ریای تو را به خاطر می‌آورم، یعنی همان ایمانی که اول مادر کلان تو «لوئیس» و مادرت «افنیکی» داشت و اکنون مطمئن هستم که در تو هم هست. <span class="verse-marker">۶</span>به این سبب در وقتی که تو را دستگذاری کردم، عطیۀ خدا به تو داده شد. می‌خواهم این عطیه را بیاد تو بیاورم تا آن را همیشه شعله‌ور نگاه داری، <span class="verse-marker">۷</span>زیرا روحی که خدا به ما بخشیده است ما را ترسان نمی‌سازد، بلکه روح او ما را از قدرت و محبت و خویشتنداری پُر می‌کند. </p>
  <p>
    <span class="verse-marker">۸</span>پس، از شهادت دادن به خداوند ما یا از رابطۀ خودت با من، که به خاطر او زندانی هستم خجل نباش، بلکه در رنج و زحمتی که به خاطر انجیل پیش می‌آید با آن قدرتی که خدا می‌بخشد، شریک باش. <span class="verse-marker">۹</span>خدا ما را نجات داد و به یک زندگی پاک و مقدس دعوت کرد و این در اثر اعمال ما نبود، بلکه مطابق نقشۀ خود خدا و فیضی است که او از ازل در شخص مسیح‌عیسی به ما عطا فرمود. <span class="verse-marker">۱۰</span>درحال حاضر این فیض به وسیلۀ ظهور نجات‌دهندۀ ما مسیح‌عیسی آشکار شده است. او مرگ را از میان برداشت و زندگی‌ای فناناپذیری را به وسیلۀ انجیل برای همه آشکار ساخته است. </p>
  <p>
    <span class="verse-marker">۱۱</span>خدا مرا برگزید تا در انتشار انجیل واعظ، رسول و معلم باشم. <span class="verse-marker">۱۲</span>به این دلیل تمام رنجها را متحمل می‌شوم، اما از آن خجل نیستم زیرا می‌دانم به چه کسی ایمان آورده‌ام و یقین دارم که او قادر است تا روز آخر آنچه را به من سپرده شد، حفظ کند. <span class="verse-marker">۱۳</span>تعلیم صحیحی را که از من شنیده‌ای، با ایمان و محبتی که در مسیح‌عیسی است سرمشق خود قرار بده <span class="verse-marker">۱۴</span>و به وسیلۀ روح‌القدس که در ما بسر می‌برد، آن چیزهای نیکوئی را که به تو سپرده شده است، حفظ کن. </p>
  <p>
    <span class="verse-marker">۱۵</span>خبر داری که در ایالت آسیا همه از جمله «فیجِلس» و «هِرموجِنِس» مرا ترک کرده‌اند. <span class="verse-marker">۱۶</span>خداوند رحمت خود را به خانوادۀ «انی‌سی‌فورس» عطا فرماید زیرا او نیروی تازه‌ای به من بخشیده است. او از اینکه من زندانی هستم، خجل نبود. <span class="verse-marker">۱۷</span>بلکه وقتی که به «روم» رسید، در جستجوی من زحمت زیادی کشید تا مرا پیدا کرد. <span class="verse-marker">۱۸</span>خداوند عطا فرماید که در روز بزرگ، او از دست خداوند رحمت یابد و تو به خوبی می‌دانی که او در «اِفِسُس» چه خدمت‌هایی برای من کرد. </p>
  <a id="c2"></a>
  <h2>فصل دوم </h2>
  <h3>عسکر نیکوی عیسی‌مسیح </h3>
  <p>
    <span class="verse-marker">۱</span>و اما تو، ای پسر من، با فیضی که در مسیح‌عیسی است قوی باش <span class="verse-marker">۲</span>و سخنانی را که در حضور شاهدان بسیار از من شنیده‌ای به کسانی بسپار که مورد اعتماد و قادر به تعلیم دیگران باشند. <span class="verse-marker">۳</span>به عنوان عسکر خوب مسیح‌عیسی متحمل سختی‌ها باش. <span class="verse-marker">۴</span>هیچ عسکر خود را گرفتار امور غیر‌نظامی نمی‌کند، زیرا هدف او جلب رضایت قوماندانش می‌باشد. <span class="verse-marker">۵</span>ورزشکاری که در مسابقه‌ای شرکت می‌ کند، نمی‌تواند جایزه را ببرد مگر اینکه قوانین آن را پیروی کند. <span class="verse-marker">۶</span>دهقانی که زحمت کشیده است، باید اولین کسی باشد که از ثمرۀ محصول خود بهره ببرد. <span class="verse-marker">۷</span>در آنچه می‌گویم تأمل کن و خداوند ترا قادر می‌سازد که همه چیز را بفهمی. </p>
  <p>
    <span class="verse-marker">۸</span>عیسی‌مسیح را که پس از مرگ زنده گشت و از نسل داود بود، به خاطر داشته باش، انجیلی که من اعلام می‌کنم همین است <span class="verse-marker">۹</span>و به خاطر آن است که رنج و زحمت می‌بینم و حتی مانند یک جنایتکار در زنجیرم. اما کلام خدا در زنجیر بسته نمی‌شود. <span class="verse-marker">۱۰</span>بنابراین همه چیز را به خاطر برگزیدگان خدا تحمل می‌کنم تا آن‌ها نیز نجاتی را که در مسیح‌عیسی است همراه با جلال ابدی آن به دست آورند. <span class="verse-marker">۱۱</span>این سخن درست است: </p>
  <p class="verse1">«اگر با او مُردیم، همچنین با او خواهیم زیست. </p>
  <p class="verse1">
    <span class="verse-marker">۱۲</span>اگر تحمل کنیم، با او فرمانروایی خواهیم کرد. </p>
  <p class="verse2">اگر او را انکار کنیم، او هم ما را انکار خواهد کرد، </p>
  <p class="verse1">
    <span class="verse-marker">۱۳</span>ولی اگر بی‌وفایی کنیم، او وفادار خواهد ماند، </p>
  <p class="verse2">زیرا او نمی‌تواند خود را انکار کند.» </p>
  <h3>مشخصات خادم پسندیدۀ خدا </h3>
  <p>
    <span class="verse-marker">۱۴</span>این مطالب را به مردم گوشزد کن و در حضور خدا به آن‌ها امر کن که از مجادله بر سر کلمات دست بکشند. چون این کار عاقبت خوشی ندارد، بلکه فقط باعث گمراهی شنوندگان خواهد شد. <span class="verse-marker">۱۵</span>منتهای کوشش خود را بکن تا مانند کارگری که از کار خود خجل نیست و پیام حقیقت را به درستی تعلیم می‌دهد، در نظر خدا کاملاً مورد پسند باشی. <span class="verse-marker">۱۶</span>از مباحثات زشت و بی‌معنی که تنها مردم را روز به روز از خدا دور می‌سازد، دوری کن. <span class="verse-marker">۱۷</span>حرف ایشان مثل مرض سرطان به تمام بدن سرایت می‌کند. از آن جمله‌اند «هیمِنایوس» و «فیلیتُس» <span class="verse-marker">۱۸</span>که از حقیقت گمراه شده‌اند و می‌گویند رستاخیز ما هم اکنون به وقوع پیوسته است و به این وسیله ایمان عده‌ای را از بین می‌برند. <span class="verse-marker">۱۹</span>اما، تهداب محکمی که خدا نهاده، استوار و قایم است و این کلمات بر آن نقش شده است: </p>
  <p>«خداوند متعلقان خود را می‌شناسد» و «هرکه نام خداوند را به زبان آورد، شرارت را ترک کند.» </p>
  <p>
    <span class="verse-marker">۲۰</span>در یک خانۀ بزرگ علاوه بر ظروف طلایی و نقره‌ای، ظروف چوبی و سفالین هم وجود دارد. بعضی از آن‌ها مخصوص موارد مهم است و بعضی در موارد معمولی روزمره استفاده می‌شود. <span class="verse-marker">۲۱</span>اگر کسی خود را از این آلودگی‌ها پاک سازد، ظرفی می‌شود که برای مقصد خاص به‌کار خواهد رفت و برای صاحب خود مقدس و مفید و برای هر کار نیکو آماده خواهد بود. <span class="verse-marker">۲۲</span>از شهواتی که مربوط به دوران جوانی است بگریز و به همراه همۀ کسانی که با قلبی پاک به پیشگاه خداوند دعا می‌کنند، عدالت، ایمان، محبت و صلح و سلامتی را دنبال کن. <span class="verse-marker">۲۳</span>به مباحثات احمقانه و جاهلانه کاری نداشته باش، زیرا می‌دانی که به نزاع می‌انجامد. <span class="verse-marker">۲۴</span>خادم خداوند نباید نزاع کند، بلکه باید نسبت به همه مهربان و معلمی توانا و در سختی‌ها صبور باشد <span class="verse-marker">۲۵</span>و مخالفان خود را با ملایمت اصلاح کند، شاید خدا اجازه دهد که آن‌ها توبه کنند و حقیقت را بشناسند. <span class="verse-marker">۲۶</span>به این وسیله به خود خواهند آمد و از دام ابلیس، که آنها را گرفتار ساخته و به اطاعت ارادۀ خویش وادار کرده است، خواهند گریخت. </p>
  <a id="c3"></a>
  <h2>فصل سوم </h2>
  <h3>ایام آخر </h3>
  <p>
    <span class="verse-marker">۱</span>این را یقین بدان که در ایام آخر روزگار سختی خواهد بود <span class="verse-marker">۲</span>زیرا آدمیان، خودخواه و پول‌پرست و لافزن و مغرور و تهمتزن و نسبت به والدین نافرمان، ناسپاس، ناپاک، <span class="verse-marker">۳</span>بی‌عاطفه، بی‌رحم، غیبتگر، ناپرهیزکار، درنده‌خو، دشمنان نیکی، <span class="verse-marker">۴</span>خیانتکار، ظالم و خودپسند خواهند بود و عیاشی را بیش از خدا دوست خواهند داشت. <span class="verse-marker">۵</span>ظاهراً خدا‌پرستند، ولی قدرت آن را انکار می‌نمایند. از این اشخاص دوری کن. <span class="verse-marker">۶</span>زیرا بعضی از آن‌ها به خانه‌ها راه می‌یابند و زنان کم عقلی را که زیر بار گناه شانه خم کرده‌اند و دستخوش تمایلات گوناگون هستند، به چنگ می‌آورند. <span class="verse-marker">۷</span>این زنان دایماً تعلیم نو می‌گیرند، ولی هیچ وقت نمی‌توانند حقیقت را درک کنند. <span class="verse-marker">۸</span>همانطور که «ینیس» و «یمبریس» با موسی مخالفت کردند، این اشخاص نیز با حقیقت مخالفند. افکار شان فاسد شده و در ایمان ناکام هستند، <span class="verse-marker">۹</span>اما پیشرفت آنها بیش از این نخواهد بود، زیرا حماقت آن‌ها بر همه آشکار خواهد شد، درست همانطوری که حماقت «ینیس» و «یمبریس» معلوم گردید. </p>
  <h3>آخرین اوامر </h3>
  <p>
    <span class="verse-marker">۱۰</span>اما تو، از تعلیم و رفتار و هدف من در زندگی آگاه هستی و ایمان، بردباری، محبت و پایداری مرا دیده <span class="verse-marker">۱۱</span>و هم چنین رنج و آزاری را که در «انطاکیه» و «ایقونیه» و «لِستره» دیدم مشاهده کردی و می‌دانی چه آزار‌هایی به من رسید و چگونه خداوند مرا از همه اینها رهایی بخشید. <span class="verse-marker">۱۲</span>بلی، همۀ کسانی که می‌خواهند در پیوستگی با مسیح‌عیسی زندگی خداپسندانه‌ای داشته باشند، رنج و آزار خواهند دید. <span class="verse-marker">۱۳</span>اما مردمان شریر و شیاد از بد، بدتر خواهند شد. آن‌ها دیگران را فریب می‌دهند و خود نیز فریب می‌خورند. <span class="verse-marker">۱۴</span>و اما تو، به آنچه آموخته‌ای و به آن اطمینان داری وفادار باش زیرا می‌دانی از چه کسانی آن را آموختی <span class="verse-marker">۱۵</span>و از کودکی با کلام خدا، که قادر است به تو حکمت ببخشد تا به وسیلۀ ایمان به مسیح‌عیسی نجات یابی، آشنا بوده‌ای. <span class="verse-marker">۱۶</span>تمام کتاب‌مقدس از الهام خداست و برای تعلیم حقیقت، سرزنش خطا، اصلاح عیب‌ها و پرورش ما در عدالت مفید است <span class="verse-marker">۱۷</span>تا مرد خدا برای هر کار نیکو کاملاً آماده و مجهز باشد. </p>
  <a id="c4"></a>
  <h2>فصل چهارم </h2>
  <p>
    <span class="verse-marker">۱</span>در پیشگاه خدا و در حضور مسیح‌عیسی که بر زندگان و مردگان داوری خواهد کرد و به خاطر ظهور و پادشاهی او تو را وظیفه می‌دهم <span class="verse-marker">۲</span>که پیام را اعلام کنی. در وقت و بی‌وقت آمادۀ کار باش و دیگران را متقاعد و توبیخ و تشویق کن و با صبر و حوصلۀ تمام تعلیم بده، <span class="verse-marker">۳</span>زیرا زمانی خواهد آمد که آدمیان به تعلیم درست گوش نخواهند داد، بلکه از خواهش‌های خود شان پیروی می‌کنند و برای خود معلمین بیشتری جمع خواهند کرد تا نصیحتی را که خود دوست دارند از زبان آن‌ها بشنوند. <span class="verse-marker">۴</span>آن‌ها از شنیدن حقیقت خودداری می‌کنند و به افسانه‌ها توجه می‌ کنند. <span class="verse-marker">۵</span>اما تو در تمام شرایط هوشیار بوده و برای تحمل رنج آماده باشی. در انتشار انجیل کوشش کن و وظیفۀ خود را به عنوان خادم خدا انجام بده. </p>
  <p>
    <span class="verse-marker">۶</span>اما من، وقت آن رسیده است که قربانی شوم و زمان رحلتم رسیده است. <span class="verse-marker">۷</span>من در مسابقه نهایت کوشش خود را نموده‌ام و دورۀ خود را تمام کرده‌ام و ایمانم را حفظ کرده‌ام. <span class="verse-marker">۸</span>اکنون تاج پیروزی در انتظار من است، همان تاج عدالت که خداوند، یعنی آن داور عادل در روز قیامت به من خواهد داد و آن را نه تنها به من، بلکه به همۀ آنانی که با علاقه انتظار ظهور او را دارند، عنایت خواهد فرمود. </p>
  <h3>سفارش‌های شخصی پولُس به تیموتاوس </h3>
  <p>
    <span class="verse-marker">۹</span>کوشش کن که هرچه زودتر پیش من بیایی، <span class="verse-marker">۱۰</span>زیرا «دیماس» به خاطر عشقی که به این دنیا دارد، مرا ترک کرده و به تسالونیکی رفته و «کریسکیس» به غلاتیه و «تیطُس» به دلماطیه رفته است. <span class="verse-marker">۱۱</span>تنها «لوقا» با من است. «مرقُس» را گرفته و با خود بیاور، چون برای کارم مفید است. <span class="verse-marker">۱۲</span>«تیخیکاس» را به اِفِسُس فرستادم. <span class="verse-marker">۱۳</span>در موقع آمدن، چپن مرا که در شهر ترواس پیش «کَرپُس» گذاشتم و همچنین کتابها و از همه مهمتر نسخه‌های پوستی را بیاور. </p>
  <p>
    <span class="verse-marker">۱۴</span>«اسکندر مسگر» ضرر بزرگی به من رسانید. خداوند مطابق اعمالش به او سزا خواهد داد. <span class="verse-marker">۱۵</span>تو نیز از او احتیاط کن، زیرا شدیداً با پیام ما مخالف بود. </p>
  <p>
    <span class="verse-marker">۱۶</span>در اولین محاکمه من هیچ کس جانب مرا نگرفت، همه مرا ترک کردند. خدا این عمل را به حساب شان نگذارد. <span class="verse-marker">۱۷</span>اما خداوند یار من بود و قدرتی به من عطا کرد که توانستم تمام پیام را اعلام کنم و آن را به گوش تمام مردم غیر‌یهود برسانم و به این وسیله از دهان شیر رهایی یافتم. <span class="verse-marker">۱۸</span>خداوند مرا از همۀ بدی‌ها خواهد رهانید و مرا به سلامت به پادشاهی آسمانی خود خواهد رسانید. بر او تا به ابد جلال باد! آمین. </p>
  <h3>خاتمه </h3>
  <p>
    <span class="verse-marker">۱۹</span>به «پریسکیلا» و «اکیلا» و خانوادۀ «انی‌سی‌فورس» سلام برسان. <span class="verse-marker">۲۰</span>«ارسطوس» در قرنتس ماند و «تروفیمُس» را در میلیتُس گذاشتم، زیرا مریض بود. <span class="verse-marker">۲۱</span>کوشش کن که پیش از زمستان بیایی. «یوبولس»، «پودِنس»، «لینوس»، «کلادیه» و تمام برادران سلام می‌رسانند. <span class="verse-marker">۲۲</span>خداوند با روح تو باشد. فیض خدا با همۀ شما باد. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>