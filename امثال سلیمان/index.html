<!doctype html>

<html lang="fa">
<head>
  <meta charset="utf-8">

  <title>کتاب امثال سلیمان</title>

  <link rel="stylesheet" href="/css/style.css">
  <script>var nc = 31;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
        <option value="c6">۶</option>
        
        <option value="c7">۷</option>
        
        <option value="c8">۸</option>
        
        <option value="c9">۹</option>
        
        <option value="c10">۱۰</option>
        
        <option value="c11">۱۱</option>
        
        <option value="c12">۱۲</option>
        
        <option value="c13">۱۳</option>
        
        <option value="c14">۱۴</option>
        
        <option value="c15">۱۵</option>
        
        <option value="c16">۱۶</option>
        
        <option value="c17">۱۷</option>
        
        <option value="c18">۱۸</option>
        
        <option value="c19">۱۹</option>
        
        <option value="c20">۲۰</option>
        
        <option value="c21">۲۱</option>
        
        <option value="c22">۲۲</option>
        
        <option value="c23">۲۳</option>
        
        <option value="c24">۲۴</option>
        
        <option value="c25">۲۵</option>
        
        <option value="c26">۲۶</option>
        
        <option value="c27">۲۷</option>
        
        <option value="c28">۲۸</option>
        
        <option value="c29">۲۹</option>
        
        <option value="c30">۳۰</option>
        
        <option value="c31">۳۱</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>امثال سلیمان </h1>
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>ارزش حکمت </h3>
  <p>
    <span class="verse-marker">۱</span>گفتار حکیمانه سلیمان ـ پسر داود، پادشاه بنی‌اسرائیل. <span class="verse-marker">۲</span>این گفتار حکیمانه‌ به شما کمک می‌کند تا حکمت و نصیحت خوب را تشخیص بدهید و گفتار عاقلانه را بفهمید. <span class="verse-marker">۳</span>به شما یاد می‌دهد که چطور عاقلانه و با عدالت و انصاف و امانت زندگی کنید. <span class="verse-marker">۴</span>این گفتار حکیمانه به اشخاص بی‌تجربه حکمت می‌آموزد و جوانان را به افرادی لایق و کاردان تبدیل می‌کند. <span class="verse-marker">۵-۶</span>این گفتار حکیمانه، حتی حکمت دانشمندان را زیادتر کرده و افراد تحصیل کرده را راهنمایی می‌کند تا بتوانند معنی گفتار حکما و مسائل مشکل دانشمندان را درک نمایند. </p>
  <h3>نصیحت به جوانان </h3>
  <p>
    <span class="verse-marker">۷</span>ترس خداوند، ابتدای حکمت است، اما مردم نادان ارزش حکمت و ادب را نمی‌دانند. </p>
  <p>
    <span class="verse-marker">۸</span>ای پسر من، نصیحت پدر خود را بشنو و تعلیمات مادرت را فراموش مکن. <span class="verse-marker">۹</span>تعلیمات آن‌ها مانند تاج عزت و جلال بر سر تو و گردنبند زیبایی و افتخار بر گردنت خواهند بود. </p>
  <p>
    <span class="verse-marker">۱۰</span>فرزندم، وقتی گناهکاران کوشش می‌کنند تو را فریب دهند، تسلیم نشو. <span class="verse-marker">۱۱</span>اگر بگویند: «بیا با هم متحد شویم تا یک نفر را بکشیم و کمین کنیم تا خون بی‌گناهان را بریزیم، <span class="verse-marker">۱۲</span>بیا تا مثل قبر آن‌ها را زنده‌زنده قورت کنیم و مانند مرگ بر سر آن‌ها نازل شویم، <span class="verse-marker">۱۳</span>هرگونه اموال گرانبها به‌دست می‌آوریم و خانه‌های خود را از اموال دزدی پُر می‌کنیم. <span class="verse-marker">۱۴</span>بیا باهم همدست شویم تا هرچه بدزدیم با هم تقسیم کنیم.» </p>
  <p>
    <span class="verse-marker">۱۵</span>فرزندم، با آن‌ها در یک راه مرو و از آن مردم دوری کن. <span class="verse-marker">۱۶</span>چونکه پای آن‌ها به خاطر شرارت می‌دود و برای ریختن خون شتاب می‌کند. <span class="verse-marker">۱۷</span>انداختن دام در مقابل چشمان یک پرنده کار بیهوده‌ای است. <span class="verse-marker">۱۸</span>اما این قبیل افراد، برای خود دام می‌نشانند، دامی که خودشان در آن هلاک خواهند شد. <span class="verse-marker">۱۹</span>دزدی، عاقبت باعث هلاکت دزد می‌شود. سرنوشت کسانی که با قتل و غارت زندگی می‌کنند، هلاکت و نابودی است. </p>
  <h3>ندای حکمت </h3>
  <p>
    <span class="verse-marker">۲۰</span>حکمت در کوچه‌ها و در جاده‌ها با آواز بلند همه را صدا می‌زند. <span class="verse-marker">۲۱</span>در دروازۀ شهرها و هر جائی که مردم دور هم جمع می‌شوند، فریاد می‌کند: </p>
  <p>
    <span class="verse-marker">۲۲</span>«ای مردم نادان، تا کی می‌خواهید احمق باشید؟ تا به کی می‌خواهید از مسخره کردن دانش لذت ببرید؟ تا به کی مردم احمق از حکمت نفرت می‌کنند؟ <span class="verse-marker">۲۳</span>وقتی شما را صدا می‌کنم گوش بدهید. پندهای خوبی می‌دهم و آنچه می‌دانم به شما می‌آموزم. <span class="verse-marker">۲۴</span>چندین بار من شما را صدا کردم، نیامدید. دستهای خود را به طرف شما دراز کردم، پروا نکردید. <span class="verse-marker">۲۵</span>نصایح مرا نپذیرفتید و نخواستید که شما را اصلاح کنم. <span class="verse-marker">۲۶</span>پس، وقتی گرفتار شوید، به شما می‌خندم و هنگامی که دچار ترس و وحشت شوید، شما را مسخره می‌کنم. <span class="verse-marker">۲۷</span>وقتی ترس مثل طوفان به شما حمله کند و مصیبت مانند گردباد، دور شما را بگیرد، وقتی که به تنگدستی و پریشانی دچار شوید. <span class="verse-marker">۲۸</span>آن وقت مرا صدا خواهید کرد ولی جواب نخواهم داد. همه جا به دنبال من خواهید گشت، ولی مرا نخواهید یافت، <span class="verse-marker">۲۹</span>زیرا شما هرگز به حکمت توجه نکردید و از خداوند اطاعت ننمودید. <span class="verse-marker">۳۰</span>هیچ وقت با من مشورت نکردید و به نصیحت‌های من توجه ننمودید. <span class="verse-marker">۳۱</span>بنابراین، آنچه کاشته‌اید درو خواهید کرد و اعمال شما، شما را گرفتار می‌سازد. <span class="verse-marker">۳۲</span>مردم نادان که حکمت را قبول نمی‌کنند، نابود می‌شوند و بی‌توجهی آن‌ها، خود شان را هلاک خواهد کرد. <span class="verse-marker">۳۳</span>اما کسانی که به من گوش بدهند در آرامش زندگی خواهند کرد و از هیچ چیزی نخواهند ترسید.» </p>
  <a id="c2"></a>
  <h2>فصل دوم </h2>
  <h3>پاداش حکمت </h3>
  <p>
    <span class="verse-marker">۱</span>فرزند من، هر چه به تو تعلیم می‌دهم، یاد بگیر و هر هدایتی که به تو می‌دهم، هرگز فراموش مکن. <span class="verse-marker">۲</span>به گفتار حکیمانه گوش بده و آن‌ها را یاد بگیر. <span class="verse-marker">۳</span>حکمت را طلب نما و دانایی را جستجو کن. <span class="verse-marker">۴</span>همانطوری که برای به‌دست آوردن پول و پیدا کردن گنج زحمت می‌کشی، برای تحصیل حکمت هم تلاش کن. <span class="verse-marker">۵</span>اگر چنین کنی، معنی ترس خداوند را می‌فهمی و در شناختن خدا موفق می‌شوی. <span class="verse-marker">۶</span>خداوند بخشنده و دانا است و عقل و دانش از جانب او است. <span class="verse-marker">۷</span>او نیکوکاران را توفیق می‌بخشد و از آن‌ها پشتیبانی می‌کند. <span class="verse-marker">۸</span>او کسانی را که با دیگران با عدل و انصاف رفتار می‌کنند، محافظت می‌نماید و از کسانی که به او ایمان دارند، حمایت می‌کند. </p>
  <p>
    <span class="verse-marker">۹</span>اگر به من گوش بدهی، راستی و عدالت و انصاف را خواهی شناخت و راه زندگی را خواهی یافت. <span class="verse-marker">۱۰</span>شخص دانایی می‌شوی و از دانایی خود خوشحال می‌گردی. <span class="verse-marker">۱۱</span>عقل و هوش تو از تو محافظت خواهد کرد، <span class="verse-marker">۱۲</span>و تو را از دست مردم شریر و از دست آنهایی که می‌خواهند باسخنان خود تو را فریب بدهند، نجات خواهد داد. <span class="verse-marker">۱۳</span>این مردم راه راست را ترک می‌کنند تا در تاریکی گناه زندگی نمایند. <span class="verse-marker">۱۴</span>از کارهای زشت خود خوشحال‌اند و از دروغهای شرارت‌آمیز خود لذت می‌برند. <span class="verse-marker">۱۵</span>این افراد بیراه‌اند و راه کج را در پیش گرفته‌اند. </p>
  <p>
    <span class="verse-marker">۱۶</span>حکمت، تو را از زناکاری و سخنان فریبندۀ زنان بدکاره محافظت می‌کند. <span class="verse-marker">۱۷</span>زنانی که به شوهران خود خیانت کرده و پیمان مقدس خود را فراموش نموده‌اند. <span class="verse-marker">۱۸</span>اگر به خانۀ آن‌ها داخل شوی، به جادۀ مرگ قدم می‌گذاری. رفتن به آنجا، وارد شدن به دنیای مردگان است. <span class="verse-marker">۱۹</span>کسانی که پیش چنین زنانی می‌روند، هیچ وقت باز‌نمی‌گردند و هرگز به راه زندگی بازگشت نمی‌کنند. <span class="verse-marker">۲۰</span>بنابراین، تو باید از مردم نیکوکار پیروی کنی و راه و روش مردم عادل را انتخاب نمائی. <span class="verse-marker">۲۱</span>مردم نیک و کامل، در این زمین باقی خواهند ماند. <span class="verse-marker">۲۲</span>لیکن مردمان شریر نابود خواهند گردید. ریشه خیانت‌کاران از زمین کنده خواهد شد. </p>
  <a id="c3"></a>
  <h2>فصل سوم </h2>
  <h3>نصیحت به جوانان </h3>
  <p>
    <span class="verse-marker">۱</span>فرزندم، هر چه به تو یاد می‌دهم فراموش مکن و آنچه به تو می‌گویم به خاطر بسپار. <span class="verse-marker">۲</span>تعلیمات من، سلامتی و عمر طولانی به تو می‌بخشد. <span class="verse-marker">۳</span>هرگز رحمت و راستی را از خود دور مکن، آن‌ها را زیب گردنت نما و بر لوحۀ سینه‌ات بنویس. <span class="verse-marker">۴</span>اگر چنین کنی، محبوبیت و رضامندی در نظر خدا و انسان خواهی یافت. </p>
  <p>
    <span class="verse-marker">۵</span>از دل و جان بر خداوند توکل کن و بر عقل خود تکیه مکن. <span class="verse-marker">۶</span>در تمام کارهایت خداوند را به خاطر داشته‌ باش و او راه ترا راست می‌گرداند. <span class="verse-marker">۷</span>از عقل و حکمت خود لاف نزن، از خداوند بترس و از بدی دوری کن. <span class="verse-marker">۸</span>اگر چنین کنی، شفا یافته نیرو و قوّت به‌دست می‌آوری. <span class="verse-marker">۹</span>خداوند را احترام نما و از دارائی خود و از اولین محصول زمین خود قسمتی را به او تقدیم کن. <span class="verse-marker">۱۰</span>اگر چنین کنی انبارهایت پُر از نعمت و خمره‌هایت پُر از شیرۀ انگور خواهد شد. </p>
  <p>
    <span class="verse-marker">۱۱</span>وقتی خداوند تو را اصلاح می‌کند، خوب توجه کن و وقتی تو را سرزنش می‌کند، دلگیر نشو. <span class="verse-marker">۱۲</span>همان طوریکه هر پدرِ با محبت، برای اصلاح فرزند محبوب خود، او را سرزنش می‌کند، خداوند هم ترا اصلاح می‌نماید. <span class="verse-marker">۱۳</span>خوشا به حال کسی که عقل و هوش می‌یابد، <span class="verse-marker">۱۴</span>زیرا ارزش آن از طلا و نقره بیشتر است. <span class="verse-marker">۱۵</span>حکمت از جواهرات گرانبهاتر و از هرچه آرزو کنی با ارزش‌تر است. <span class="verse-marker">۱۶</span>حکمت به تو عمر طولانی و ثروت و احترام عطا می‌کند. <span class="verse-marker">۱۷</span>حکمت در زندگی تو را کامیاب کرده و به راه آرامش و خوشی راهنمائی می‌کند. <span class="verse-marker">۱۸</span>حکمت برای کسانیکه از میوۀ آن استفاده می‌کنند، درخت حیات است، و خوشا به حال کسی که همیشه از آن میوه می‌خورد. <span class="verse-marker">۱۹</span>خداوند زمین را به حکمت خود آفرید و آسمان‌ها را با دانایی خود بنا کرد. <span class="verse-marker">۲۰</span>بر اثر دانش او چشمه فوران کرد و باران از ابر‌ها بر زمین بارید. </p>
  <p>
    <span class="verse-marker">۲۱</span>ای پسرم، عقل و قضاوت درست و عادلانۀ خود را حفظ کن و نگذار از تو دور شوند. <span class="verse-marker">۲۲</span>این دو خصلت به تو نیروی حیات می‌بخشند و زندگی ترا زینت می‌دهند. <span class="verse-marker">۲۳</span>آنگاه به سلامتی راه خود را طی می‌کنی و شکست نمی‌خوری. <span class="verse-marker">۲۴</span>بدون ترس می‌خوابی و تمام شب براحتی استراحت می‌کنی. <span class="verse-marker">۲۵</span>از بلاهای ناگهانی، که مانند طوفان بر شریران نازل می‌شود، نخواهی ترسید. <span class="verse-marker">۲۶</span>خداوند از تو محافظت می‌کند و نمی‌گذارد که در دام گرفتار شوی. </p>
  <p>
    <span class="verse-marker">۲۷</span>تا می‌توانی از احسان کردن به محتاجان کوتاهی مکن. <span class="verse-marker">۲۸</span>اگر می‌توانی حالا به همسایه‌ات کمک کنی، به او نگو: «برو و فردا بیا.» <span class="verse-marker">۲۹</span>در مورد همسایه‌ات که نزدیک تو زندگی می‌کند و به تو اعتماد دارد، نیت بد نداشته باش. <span class="verse-marker">۳۰</span>با کسی که به تو بدی نکرده‌است، بی‌سبب چون و چرا مکن. <span class="verse-marker">۳۱</span>به مردمان ظالم حسادت نورز و از آن‌ها پیروی منما. <span class="verse-marker">۳۲</span>چون خداوند از مردم ظالم متنفر است، اما با اشخاص راستکار دوستی دارد. <span class="verse-marker">۳۳</span>لعنت خداوند بر خانۀ شریران است، اما خانۀ عادلان را برکت می‌دهد. <span class="verse-marker">۳۴</span>خداوند به مردم مغرور توجهی ندارد اما فروتنان را سرافراز می‌کند. <span class="verse-marker">۳۵</span>خردمندان عزت و جلال به‌دست می‌آورند، اما نادانان رسوائی خود را بیشتر خواهند کرد. </p>
  <a id="c4"></a>
  <h2>فصل چهارم </h2>
  <h3>مزایای دانش </h3>
  <p>
    <span class="verse-marker">۱</span>فرزندان من، به آنچه پدر تان به شما تعلیم می‌دهد، گوش بدهید. توجه کنید تا معرفت بیابید. <span class="verse-marker">۲</span>زیرا چیزهای خوبی به شما یاد می‌دهم، پس آن‌ها را فراموش نکنید. <span class="verse-marker">۳</span>وقتی طفل کوچک و یگانه فرزند مادرم بودم، <span class="verse-marker">۴</span>پدرم مرا تعلیم داده می‌گفت: «سخنان مرا با دل و جان بشنو و هدایات مرا انجام بده تا نجات یابی. <span class="verse-marker">۵</span>به دنبال تحصیل دانش برو و عقل و فهم پیدا کن. آنچه می‌گویم فراموش مکن و از آن سرپیچی منما. <span class="verse-marker">۶</span>حکمت را از دست مده تا تو را محافظت نماید. آن را دوست بدار و او نگهدار تو خواهد بود. <span class="verse-marker">۷</span>تحصیل دانش از هر کاری برایت اهمیت بیشتر دارد، پس برعلاوۀ چیزهائی که به‌دست می‌آوری، حکمت را هم بیآموز. <span class="verse-marker">۸</span>حکمت را دوست بدار تا تو را سرفراز و محترم سازد. با شوق تمام در طلب حکمت باش تا ترا عزت و افتخار بخشد. <span class="verse-marker">۹</span>حکمت برای تو تاج افتخار خواهد بود.» </p>
  <p>
    <span class="verse-marker">۱۰</span>فرزند من، به آنچه می‌گویم خوب گوش کن و آنرا بجا آور تا عمر طولانی داشته باشی. <span class="verse-marker">۱۱</span>حکمت را به تو آموختم و راه راست را به تو نشان دادم. <span class="verse-marker">۱۲</span>پس، هنگام دویدن در میدان زندگی نخواهی لنگید، به زمین نخواهی خورد. <span class="verse-marker">۱۳</span>نصایح مرا همیشه به خاطر داشته‌ باش. آن‌ها را فراموش مکن، چونکه آن‌ها ترا به زندگی واقعی می‌رسانند. <span class="verse-marker">۱۴</span>در راه مردم شریر مرو و از معاشرت با مردمان ظالم دوری کن. <span class="verse-marker">۱۵</span>کارهای آن‌ها را انجام نده، از آن‌ها دوری نما و براه دیگر برو. <span class="verse-marker">۱۶</span>آن‌ها تا بدی نکنند خواب شان نمی‌برد، و تا به دیگران آزار نرسانند دلهای شان آرام نمی‌شوند. <span class="verse-marker">۱۷</span>چونکه ظلم و شرارت برای آن‌ها مثل نان و آبی است که می‌خورند و می‌نوشند. </p>
  <p>
    <span class="verse-marker">۱۸</span>راه مردم نیکو‌کار مانند سپیدۀ صبح است که هر لحظه روشنی آن زیادتر می‌شود تا روز برسد. <span class="verse-marker">۱۹</span>اما راه مردم شریر مثل شب، تاریک است. آن‌ها به زمین می‌خورند، اما نمی‌دانند بر سر چه می‌لغزند. </p>
  <p>
    <span class="verse-marker">۲۰</span>فرزند من، به سخنان من گوش بده و به آنچه می‌گویم توجه داشته باش. <span class="verse-marker">۲۱</span>آن‌ها را در قلب خود حفظ کن و هرگز از یاد مبر. <span class="verse-marker">۲۲</span>کسی که آن‌ها را بفهمد از سلامتی و زندگی بهتری برخوردار خواهد شد. <span class="verse-marker">۲۳</span>توجه داشته باش که احساسات و دل خود را حفظ کنی، زیرا تمام جنبه‌های زندگی ترا تحت تأثیر خود قرار می‌دهند. <span class="verse-marker">۲۴</span>سخنان دروغ و بیهوده را از دهان خود دور کن <span class="verse-marker">۲۵</span>با جرأت و اطمینان به پیش‌رو نگاه کن و سرت را برنگردان. <span class="verse-marker">۲۶</span>برای هر کاری که می‌کنی، بدقت نقشه بکش تا کارهایت بخوبی انجام شود. <span class="verse-marker">۲۷</span>حتی یک قدم از راه راست بیرون مشو و از بدی دوری نما. </p>
  <a id="c5"></a>
  <h2>فصل پنجم </h2>
  <h3>هُشدار در مورد زنا </h3>
  <p>
    <span class="verse-marker">۱</span>فرزند من، به حکمت من توجه داشته‌ باش و پند و نصیحت مرا گوش کن. <span class="verse-marker">۲</span>آنگاه خواهی دانست که چگونه درست رفتار کنی و سخنان تو نشان خواهند داد که عاقل و دانا هستی. <span class="verse-marker">۳</span>لبهای زن شوهردار شاید از عسل شیرین‌تر و بوسه‌هایش از ابریشم ملایم‌تر باشد، <span class="verse-marker">۴</span>اما در پایان کار غیر از تلخی و درد و رنج چیزی برایت باقی نمی‌گذارد. <span class="verse-marker">۵</span>چنین زنی، انسان را به طرف مرگ می‌کشاند و در قعر جهنم می‌اندازد. <span class="verse-marker">۶</span>هرگز در راه راست قدم نمی‌گذارد، بلکه آواره و سرگردان است و خودش این را نمی‌داند. </p>
  <p>
    <span class="verse-marker">۷</span>پس ای فرزندان من، به من گوش بدهید و آنچه را که می‌گویم هرگز فراموش نکنید. <span class="verse-marker">۸</span>به این قبیل زنان نزدیک نشوید و حتی نزدیک خانۀ آن‌ها هم نروید. <span class="verse-marker">۹</span>مبادا آبروی خود را از دست داده و در جوانی به دست ظالمان هلاک شوید. <span class="verse-marker">۱۰</span>مبادا اموال شما نصیب بیگانگان شده و نتیجۀ یک عمر زحمت تان به هدر رود. <span class="verse-marker">۱۱</span>مبادا گوشت و استخوانهای تان فاسد شوند و در آخر عمر به حال خود گریه کنید <span class="verse-marker">۱۲</span>که چرا به پند و نصیحت دیگران گوش ندادیم و نخواستیم عبرت بگیریم. <span class="verse-marker">۱۳</span>به سخنان معلمین خود گوش ندادیم و به آن‌ها توجه نکردیم. <span class="verse-marker">۱۴</span>ناگهان متوجه شدیم که در پیش مردم رسوا شده‌ایم. </p>
  <p>
    <span class="verse-marker">۱۵</span>تنها به زن خودت عشق بورز و به او وفادار باش و فقط او را دوست بدار. <span class="verse-marker">۱۶</span>تا او هم به تو وفادار بماند و بدنبال مردهای دیگر نرود. <span class="verse-marker">۱۷</span>او فقط زن تو باشد و نباید با مردهای دیگر رابطه داشته باشد. <span class="verse-marker">۱۸</span>بنابراین، از زن خود که در جوانی با او ازدواج کرده‌ای، لذت ببر. <span class="verse-marker">۱۹</span>بگذار او مانند آهوی زیبا و خوش اندام، تو را با عشق و خوشی در آغوش بکشد. <span class="verse-marker">۲۰</span>ای پسرم، چرا باید عشق خود را به زن دیگری ابراز کنی و چشمانت دنبال زنان شوهردار باشد؟ <span class="verse-marker">۲۱</span>هر جا بروی و هر کاری که انجام دهی، خداوند می‌بیند. <span class="verse-marker">۲۲</span>گناهان مرد شریر مانند دامی است که خودش در آن گرفتار می‌شود. <span class="verse-marker">۲۳</span>چون به ندای حقیقت گوش نمی‌دهد، هلاک می‌گردد و نادانی او، او را به گور می‌فرستد. </p>
  <a id="c6"></a>
  <h2>فصل ششم </h2>
  <h3>هُشدارهای بیشتر </h3>
  <p>
    <span class="verse-marker">۱</span>فرزندم، اگر از کسی ضمانت کنی و پرداخت قرض او را تعهد نمائی، در حالیکه او را نمی‌شناسی، <span class="verse-marker">۲</span>خود را واقعاً به زحمت انداخته‌ای. ممکن است با این کار برای خود دامی درست کرده باشی. <span class="verse-marker">۳</span>پس عجله کن هر چه زودتر بدون خجالت خود را از این دام رها ساز، فوراً نزد او برو خواهش کن و ضمانت خود را پس بگیر. <span class="verse-marker">۴</span>تا این کار را نکرده‌ای نخواب و حتی لحظه‌ای آرام ننشین. <span class="verse-marker">۵</span>خود را مثل آهو از دست شکارچی و مثل پرنده از دام صیاد آزاد کن. </p>
  <p>
    <span class="verse-marker">۶</span>مردم تنبل بروند و از زندگی مورچه‌ها عبرت بگیرند. <span class="verse-marker">۷</span>آن‌ها نه رهبر دارند و نه کارفرما. <span class="verse-marker">۸</span>اما آذوقۀ زمستان خود را هنگام تابستان ذخیره می‌کنند. <span class="verse-marker">۹</span>مرد تنبل تا کی می‌خوابد و چه وقت از خواب بیدار خواهد شد؟ <span class="verse-marker">۱۰</span>او می‌گوید: «یک لحظۀ دیگر می‌خوابم و کمی استراحت می‌کنم!» <span class="verse-marker">۱۱</span>اما وقتی که خواب است، فقر و هلاکت، مانند راهزن بر او حمله می‌کند. </p>
  <p>
    <span class="verse-marker">۱۲</span>مردمان پست و بی‌ارزش همیشه و همه جا دروغ می‌گویند. <span class="verse-marker">۱۳</span>با اشاره حرف می‌زنند و حرکات و اشاراتی می‌کنند که تو را فریب بدهند. <span class="verse-marker">۱۴</span>همیشه فکر شان پُر از نقشه‌های پلید و زشت است تا دردسر ایجاد کنند. <span class="verse-marker">۱۵</span>بهمین دلیل، بلا و مصیبت ناگهانی بر آن‌ها حمله می‌کند و آن‌ها را طوری شکست می‌دهد که دیگر چاره‌ای نداشته باشند. </p>
  <p>
    <span class="verse-marker">۱۶-۱۹</span>شش، بلکه هفت چیز است که خداوند از آن‌ها نفرت دارد و نمی‌تواند تحمل کند: چشم متکبر، زبان دروغگو، دستی که خون بیگناهی را بریزد، فکری که نقشه‌های پلید بکشد، پایی که برای انجام کارهای زشت عجله کند، شاهدی که شهادت دروغ بدهد و کسی که بین برادران اختلاف بیندازد. </p>
  <h3>اخطار علیه زناکاری </h3>
  <p>
    <span class="verse-marker">۲۰</span>هر چه پدرت می‌گوید انجام بده و آنچه مادرت می‌گوید فراموش مکن. <span class="verse-marker">۲۱</span>سخنان آن‌ها را همیشه بخاطر داشته‌باش و آن‌ها را در قلبت حفظ کن. <span class="verse-marker">۲۲</span>تعلیمات آن‌ها هنگام سفر راهنما، شبها محافظ و روزها مشاور تو خواهند بود. <span class="verse-marker">۲۳</span>اوامر آن‌ها مانند چراغی روشن است و سرزنش‌های آن‌ها طریق زندگی را به تو می‌آموزد. <span class="verse-marker">۲۴</span>آن‌ها تو را از زنان بدکار و از سخنان فریبندۀ شان دور می‌کند. <span class="verse-marker">۲۵</span>مواظب باش که زیبایی آن‌ها تو را تحریک ننماید و چشمان افسونگر شان تو را وسوسه نکند. <span class="verse-marker">۲۶</span>زنا کردن با زن فاحشه انسان را به فقر و گرسنگی می‌کشاند، اما زنا کردن با زن شوهردار به قیمت هستی و زندگی انسان تمام می‌شود. </p>
  <p>
    <span class="verse-marker">۲۷</span>آیا می‌توانی آتش را در آغوش بگیری و نسوزی؟ <span class="verse-marker">۲۸</span>آیا کسی می‌تواند روی آتش راه برود و پایش نسوزد؟ <span class="verse-marker">۲۹</span>همینطور کسی که با زن شوهردار همبستر شود، از مجازات در امان نخواهد بود. <span class="verse-marker">۳۰</span>مردم، کسی را که بخاطر گرسنگی دزدی کرده‌است، سرزنش نمی‌کنند، <span class="verse-marker">۳۱</span>اما اگر دستگیر شود باید هفت برابر آنچه دزدیده جریمه بدهد ـ باید هر چه دارد بدهد. <span class="verse-marker">۳۲</span>اما مردی که با زن شوهردار زنا می‌کند، کاملاً پست و احمق است. زیرا او جان خود را از بین می‌برد. <span class="verse-marker">۳۳</span>رسوایی و بدنامی نصیب او خواهد شد و ننگ او از بین نخواهد رفت. <span class="verse-marker">۳۴</span>زیرا حسادت، خشم شوهر آن زن را بر می‌انگیزد و در موقع انتقام هیچ رحم و شفقتی نخواهد کرد. <span class="verse-marker">۳۵</span>هیچ چیز او را راضی نمی‌کند و به هیچ قیمتی نمی‌توانی رضایت او را به‌دست آوری. </p>
  <a id="c7"></a>
  <h2>فصل هفتم </h2>
  <p>
    <span class="verse-marker">۱</span>فرزندم، هر چه می‌گویم به خاطر بسپار و هرگز فراموش نکن <span class="verse-marker">۲</span>هر چه می‌گویم، انجام بده تا زنده بمانی. تعلیمات مرا مانند مردمک چشم خود محافظت کن. <span class="verse-marker">۳</span>آن‌ها را آویزۀ گوش خود ساز و بر لوح دلت نقش کن. <span class="verse-marker">۴</span>حکمت را خواهر خود محسوب کن و دانش را مانند نزدیکترین دوست خود بدان. <span class="verse-marker">۵</span>آن‌ها تو را از زن شوهردار و از سخنان تملق‌آمیز آن‌ها دور می‌کند. </p>
  <h3>زنان هرزه و فاسد </h3>
  <p>
    <span class="verse-marker">۶</span>یک روز از پنجره اطاقم به بیرون نگاه می‌کردم. <span class="verse-marker">۷-۹</span>در بین جوانان بی‌تجربه، جوان احمقی را دیدم که در موقع تاریک شدن هوا، در کوچه‌ای به طرف خانۀ زنی می‌رفت. <span class="verse-marker">۱۰</span>آن زن به طرف او آمد. لباس زنان هرزه را پوشیده بود و نقشه‌های پلیدی در سر داشت. <span class="verse-marker">۱۱-۱۲</span>زن گستاخ و بی‌حیائی بود. از آن زنهائی که همیشه در جاده‌ها گردش می‌کنند و یا در گوشۀ سرکها و کوچه و بازارها می‌ایستند. <span class="verse-marker">۱۳</span>دست‌های خود را به گردن آن جوان انداخت او را بوسید و با نگاهی شرم‌آور گفت: <span class="verse-marker">۱۴</span>«امروز نذر خود را داده و قربانی کرده‌ام و از گوشت آن غذا پخته‌ام. <span class="verse-marker">۱۵</span>اکنون به دنبال تو می‌گشتم تا تو را پیدا کنم و حالا یافتمت. <span class="verse-marker">۱۶</span>رختخواب خود را با پارچه‌های ابریشمی رنگارنگ مصری پوشانیده‌ام <span class="verse-marker">۱۷</span>و با بهترین عطرهای خوشبو آن را معطر کرده‌ام. <span class="verse-marker">۱۸</span>بیا برویم تا صبح عشقبازی کنیم و در آغوش هم لذت ببریم، <span class="verse-marker">۱۹</span>شوهرم در خانه نیست و به سفر درازی رفته‌است. <span class="verse-marker">۲۰</span>پول زیادی با خود برده و تا دو هفته دیگر بر نمی‌گردد.» <span class="verse-marker">۲۱</span>سرانجام با زبان چرب و نرم و با چاپلوسی او را فریب داد. <span class="verse-marker">۲۲</span>او فوراً تسلیم شده مثل گاوی که به کشتارگاه می‌رود، <span class="verse-marker">۲۳</span>و مانند آهویی که خرامان به سوی دام پیش می‌رود تا تیری به قلبش زده شود و مانند پرنده‌ای که به داخل دام می‌پرد، به دنبال آن زن به راه افتاد و نمی‌دانست که زندگی او در خطر است. </p>
  <p>
    <span class="verse-marker">۲۴</span>پس ای پسران من، توجه کنید و به سخنان من گوش بدهید: <span class="verse-marker">۲۵</span>نگذارید چنین زنی قلب شما را اسیر کند. به دنبال او نروید. <span class="verse-marker">۲۶</span>او مردان زیادی را بیچاره کرده و عدۀ بی‌شماری را به سوی مرگ کشانده است. <span class="verse-marker">۲۷</span>اگر به خانۀ چنین زنانی بروی، در راه جهنم هستی و این راه، کوتاهترین راه به سوی مرگ و نابودی است. </p>
  <a id="c8"></a>
  <h2>فصل هشتم </h2>
  <h3>ندای حکمت </h3>
  <p>
    <span class="verse-marker">۱</span>حکمت شما را دعوت می‌کند و عقل سلیم شما را به سوی خود می‌خواند. <span class="verse-marker">۲</span>در جاهای بلند، در کنار جاده‌ها و سر چهار راه ها ایستاده است. <span class="verse-marker">۳</span>کنار دروازۀ شهرها و در پیشروی خانه‌ها فریاد می‌زند: <span class="verse-marker">۴</span>«ای مردان، به شما و همچنین به تمام بشر می‌گویم. <span class="verse-marker">۵</span>اگر جاهل هستید یاد بگیرید تا عاقل شوید. اگر نادان هستید یاد بگیرید تا دانا شوید. <span class="verse-marker">۶</span>گوش بدهید، چونکه سخنانم بسیار عالی و آنچه می‌گویم کاملاً درست است. <span class="verse-marker">۷</span>آنچه می‌گویم حقیقت دارد، زیرا از دروغ متنفرم. <span class="verse-marker">۸</span>هر چه می‌گویم حقیقت است و هیچ بدی و فریب در آن نیست. <span class="verse-marker">۹</span>برای مردم دانا و فهمیده کاملاً روشن و آشکار است. <span class="verse-marker">۱۰</span>تعلیمات من با ارزشتر از نقره و علم من برتر از طلا است. <span class="verse-marker">۱۱</span>ارزش حکمت از جواهرات بیشتر است و هیچ چیزی در دنیا نیست که بتوانی با آن مقایسه کنی. </p>
  <p>
    <span class="verse-marker">۱۲</span>حکمت و خردمندی دو یار موافق هستند. <span class="verse-marker">۱۳</span>اگر کسی به خداوند احترام داشته باشد، بدون شک از شرارت نفرت دارد، زیرا که حکمت از تکبر، غرور، فساد و هر نوع فریبکاری متنفر است. <span class="verse-marker">۱۴</span>من که حکمت هستم، شما را هدایت می‌کنم و به شما خردمندی می‌بخشم. <span class="verse-marker">۱۵</span>با کمک من پادشاهان سلطنت می‌کنند و فرمانروایان با نیروی من عادلانه فرمان می‌دهند. <span class="verse-marker">۱۶</span>تمام حکمرانان جهان با کمک من حکمرانی می‌کنند. مردمان شریف و فرمانداران از من کمک می‌گیرند. <span class="verse-marker">۱۷</span>کسانی که مرا دوست دارند، من هم آن‌ها را دوست دارم و هر که به جستجوی من باشد، حتماً مرا خواهد یافت. <span class="verse-marker">۱۸</span>ثروت و عزت، سعادت و موفقیت نزد من است <span class="verse-marker">۱۹</span>بخشش‌های من، از طلای ناب بهتر و از نقرۀ خالص گرانبهاتر است. <span class="verse-marker">۲۰</span>در راه حق قدم می‌بردارم و طریق انصاف را می‌پیمایم. <span class="verse-marker">۲۱</span>به کسانی که مرا دوست دارند ثروت می‌بخشم و انبارهای آن‌ها را پُر می‌کنم. </p>
  <p>
    <span class="verse-marker">۲۲</span>خداوند، در زمانهای خیلی قدیم، قبل از هر چیز مرا آفرید و من، اولین مخلوق خداوند هستم. <span class="verse-marker">۲۳</span>از ازل، پیش از آنکه جهان آفریده شود، من وجود داشتم. <span class="verse-marker">۲۴</span>قبل از آنکه اقیانوسها بوجود آیند، قبل از آنکه چشمه‌های آب بروی زمین جاری شوند، من وجود داشته‌ام. <span class="verse-marker">۲۵</span>قبل از آنکه کوهها خلق شوند، پیش از اینکه تپه‌ها بوجود آیند، من بدنیا آمدم. <span class="verse-marker">۲۶</span>قبل از اینکه خدا زمین و صحراها و حتی ذرات خاک زمین را خلق کند، من وجود داشتم. <span class="verse-marker">۲۷</span>وقتی که او آسمان را خلق می‌کرد و افق را بروی اقیانوسها می‌گسترانید، من آنجا بودم. <span class="verse-marker">۲۸</span>وقتی که او ابر‌ها را در آسمان قرار می‌داد و چشمه‌ها را در اعماق زمین باز می‌کرد، <span class="verse-marker">۲۹</span>زمانی که حدود اقیانوسها را تعیین می‌کرد تا آبها از حدود خود تجاوز نکنند و زمانی که زمین را بنیاد می‌نهاد، من آنجا بودم. <span class="verse-marker">۳۰-۳۱</span>من مانند یک معمار در حضور او و سرچشمۀ خوشی همیشگی او بودم. همه وقت در حضور او خوشحالی می‌کردم و از جهان و از مردمش خشنود بودم. </p>
  <p>
    <span class="verse-marker">۳۲</span>حال ای پسران من، گوش کنید: آنچه می‌گویم انجام دهید تا خوشی تان کامل شود. <span class="verse-marker">۳۳</span>به نصایح من توجه کنید. عاقل باشید و از آن‌ها سرپیچی منمائید. <span class="verse-marker">۳۴</span>کسانی که به سخنان من گوش می‌دهند، و کسانی که هر روز در مقابل خانۀ من می‌ایستند و بیرون دروازه، انتظار می‌کشند، خوشبخت هستند. <span class="verse-marker">۳۵</span>کسی که مرا به‌دست می‌آورد، زندگی حقیقی را پیدا می‌کند و خداوند از او خشنود خواهد شد. <span class="verse-marker">۳۶</span>کسی که مرا از دست می‌دهد، به خود صدمه می‌زند. کسی که از من نفرت دارد، مرگ را دوست می‌دارد.» </p>
  <a id="c9"></a>
  <h2>فصل نهم </h2>
  <h3>حکمت و حماقت </h3>
  <p>
    <span class="verse-marker">۱</span>حکمت خانه‌ای برای خود ساخته است که دارای هفت ستون می‌باشد. <span class="verse-marker">۲</span>و ضیافت بزرگی ترتیب داده و انواع شراب را مهیا نموده دسترخوان خود را هموار کرده‌است. <span class="verse-marker">۳</span>کنیزان خود را به سر چهار راهی‌های شهر فرستاده است تا با صدای بلند فریاد کنند: <span class="verse-marker">۴</span>«ای مردم ساده‌دل و ای کسانی که عقل کامل ندارید، <span class="verse-marker">۵</span>بیائید و از غذای من بخورید و از شرابی که آماده نموده‌ام، بنوشید. <span class="verse-marker">۶</span>نادانی را ترک کنید و حکمت بیآموزید.» </p>
  <p>
    <span class="verse-marker">۷</span>اگر آدم فریبکار را که دیگران را مسخره می‌کند سرزنش کنی، به خودت توهین خواهد شد. و هر که مرد شریری را ملامت کند، به خود صدمه خواهد زد. <span class="verse-marker">۸</span>هرگز شخص خودخواه را سرزنش مکن، زیرا او از تو نفرت خواهد کرد، اما اگر مرد دانایی را سرزنش کنی، به تو علاقه‌مند خواهد شد. <span class="verse-marker">۹</span>هر چه به شخص دانا بگویی، داناتر می‌شود، و هرچه به شخص درستکار بگویی، دانش او بیشتر خواهد شد. </p>
  <p>
    <span class="verse-marker">۱۰</span>ترس خداوند، ابتدای حکمت است و شناختن آن قدوس، اصل دانش می‌باشد. <span class="verse-marker">۱۱</span>زیرا آن دانش، عمر تو را طولانی می‌کند. <span class="verse-marker">۱۲</span>اگر دانا هستی از دانائی خود نفع خواهی برد و اگر حکمت را ناچیز بشماری به خودت زیان می‌رسانی. </p>
  <p>
    <span class="verse-marker">۱۳</span>زن بدکار موجود بی‌حیا است و شهوت و بی‌شرمی او پایانی ندارد. <span class="verse-marker">۱۴</span>بر دروازۀ خانۀ خود می‌نشیند و یا سر چهارراهی‌ها می‌ایستد. <span class="verse-marker">۱۵</span>رهگذرانی را که در فکر کار خود شان هستند دعوت می‌کند. <span class="verse-marker">۱۶</span>و می‌گوید: «ای مردم ساده‌دل، به اینجا بیائید» و به مردم نادان می‌گوید: <span class="verse-marker">۱۷</span>«آب دزدی شیرین‌تر و نانی که در پنهانی خورده شود، خوشمزه‌تر است.» <span class="verse-marker">۱۸</span>مردمی که فریب می‌خورند، نمی‌دانند کسی که به خانۀ آن زن برود، زندگی خود را از دست می‌دهد و کسانی که به خانۀ او رفته‌اند، اکنون در قعر جهنم می‌باشند. </p>
  <a id="c10"></a>
  <h2>فصل دهم </h2>
  <h3>امثال سلیمان </h3>
  <p>
    <span class="verse-marker">۱</span>اینها از سخنان سلیمان است: </p>
  <p>پسر عاقل پدر خود را خوشحال می‌سازد، اما پسر احمق سبب اندوه مادر خود می‌شود. </p>
  <p>
    <span class="verse-marker">۲</span>ثروتی که از راه‌های نامشروع به‌دست آورده باشی برایت مفید نخواهد بود، اما امانت و صداقت زندگی تو را از نابودی نجات می‌دهد. </p>
  <p>
    <span class="verse-marker">۳</span>خداوند نمی‌گذارد که شخص صادق گرسنه بماند، ولی خواهش‌های شرارت‌آمیز مردم شریر را برآورده نمی‌سازد. </p>
  <p>
    <span class="verse-marker">۴</span>تنبلی تو را فقیر می‌سازد، اما کار و کوشش ترا ثروتمند می‌کند. </p>
  <p>
    <span class="verse-marker">۵</span>شخص عاقل هنگام تابستان آذوقۀ خود را ذخیره می‌کند، ولی کسی که در موقع درو بخوابد، شرمنده خواهد شد. </p>
  <p>
    <span class="verse-marker">۶</span>شخص نیکوکار برکت خواهد یافت، ولی سخنان مرد بدکار، ظلم و شرارت را پنهان می‌کند. </p>
  <p>
    <span class="verse-marker">۷</span>مردم نیک خاطرۀ خوبی از خود بجا می‌گذارند، اما مردم شریر خیلی زود فراموش می‌شوند. </p>
  <p>
    <span class="verse-marker">۸</span>شخص عاقل به نصیحت دیگران گوش می‌دهد، اما مردمی که حرف احمقانه می‌زنند، تلف خواهند شد. </p>
  <p>
    <span class="verse-marker">۹</span>مردم صادق در امن و امان خواهند بود، ولی مردم خائن رسوا خواهند شد. </p>
  <p>
    <span class="verse-marker">۱۰</span>کسی که حقیقت را پنهان کند، موجب بدبختی می‌شود، ولی کسی که آشکارا انتقاد کند، صلح و آرامش بوجود می‌آورد. </p>
  <p>
    <span class="verse-marker">۱۱</span>سخنان مرد نیک چشمۀ حیات است. اما سخنان مرد شریر، ظلم و شرارت را پنهان می‌کند. </p>
  <p>
    <span class="verse-marker">۱۲</span>کینه و نفرت موجب زحمت و دردسر می‌شود، اما محبت تقصیرات دیگران را نادیده می‌گیرد. </p>
  <p>
    <span class="verse-marker">۱۳</span>مردم فهمیده حرف حکیمانه می‌زنند، ولی مردم نادان باید تنبیه شوند. </p>
  <p>
    <span class="verse-marker">۱۴</span>مردم حکیم همیشه دنبال کسب علم و دانش هستند، اما سخنان مردم نادان مشکلات بار می‌آورند. </p>
  <p>
    <span class="verse-marker">۱۵</span>اموال دولتمندان آن‌ها را محافظت می‌کند، اما تنگدستی مردم فقیر سبب نابودی آن‌ها می‌گردد. </p>
  <p>
    <span class="verse-marker">۱۶</span>پاداش نیکوکاری آرامش و عاقبت شرارت هلاکت است. </p>
  <p>
    <span class="verse-marker">۱۷</span>آنهایی که به پند و نصیحت دیگران گوش می‌دهند، نجات می‌یابند، اما کسانی که به اشتباهات خود اعتراف نمی‌کنند، گمراه می‌گردند. </p>
  <p>
    <span class="verse-marker">۱۸</span>کسی که کینه و نفرت خود را مخفی می‌کند، دروغگو و کسی که شایعات بی اساس را منتشر می‌کند، احمق است. </p>
  <p>
    <span class="verse-marker">۱۹</span>پُرگوئی موجب گناه می‌شود، اما مرد عاقل کسی است که سکوت اختیار می‌کند. </p>
  <p>
    <span class="verse-marker">۲۰</span>سخنان مرد نیکو، مانند نقرۀ خالص است، ولی افکار شریران هیچ ارزش ندارد. </p>
  <p>
    <span class="verse-marker">۲۱</span>سخنان مرد نیکو به عدۀ زیادی فایده می‌رساند، اما سخنان احمق موجب نابودی خودش می‌شود. </p>
  <p>
    <span class="verse-marker">۲۲</span>برکت خداوند بزرگترین ثروت ما است. تمام تلاش و زحمت ما چیزی به آن افزوده نمی‌تواند. </p>
  <p>
    <span class="verse-marker">۲۳</span>لذت بردن از کارهای بد، کار احمقانه‌ای است. مردم عاقل از حکمت لذت می‌برند. </p>
  <p>
    <span class="verse-marker">۲۴</span>مردم راستکار به آروز‌های خود می‌رسند، ولی مردم شریر دچار بلائی می‌شوند که از آن می‌ترسند. </p>
  <p>
    <span class="verse-marker">۲۵</span>وقتی طوفان بیاید مردم شریر نابود می‌شوند، اما مردم راستکار همیشه در امان هستند. </p>
  <p>
    <span class="verse-marker">۲۶</span>هرگز کار خود را به مردم تنبل نسپار، آن‌ها مثل سرکه برای دندان و مانند دود برای چشم زیان‌بخش هستند. </p>
  <p>
    <span class="verse-marker">۲۷</span>خداوند را احترام کن تا عمرت دراز شود. مردم شریر عمر طولانی و پُر ثمر ندارند. </p>
  <p>
    <span class="verse-marker">۲۸</span>امیدهای مرد نیک او را خوشحال می‌سازد، ولی مردم شریر هیچ امیدی ندارند. </p>
  <p>
    <span class="verse-marker">۲۹</span>خداوند از مردم راستکار حمایت می‌کند، ولی شریران را نابود می‌سازد. </p>
  <p>
    <span class="verse-marker">۳۰</span>مردم نیک همیشه در امنیت بسر می‌برند، اما مردم شریر بر روی زمین زنده نخواهند ماند. </p>
  <p>
    <span class="verse-marker">۳۱</span>مردم نیکوکار از روی حکمت صحبت می‌کنند، اما زبان شریران بریده خواهد شد. </p>
  <p>
    <span class="verse-marker">۳۲</span>مردم نیکوکار با مهربانی صحبت می‌کنند، اما سخنان شریران همیشه موجب رنجش مردم است. </p>
  <a id="c11"></a>
  <h2>فصل یازدهم </h2>
  <p>
    <span class="verse-marker">۱</span>خداوند از تقلب نفرت دارد، اما از صداقت خوشنود می‌گردد. </p>
  <p>
    <span class="verse-marker">۲</span>مردم متکبر خیلی زود شرمنده خواهند شد، اما مردم حکیم فروتن هستند. </p>
  <p>
    <span class="verse-marker">۳</span>صداقتِ مرد راستکار راهنمای اوست، ولی مرد خیانتکار بوسیله ناراستی خود هلاک می‌شود. </p>
  <p>
    <span class="verse-marker">۴</span>ثروت در هنگام مرگ هیچ فایده‌ای برای تو ندارد، ولی صداقت موجب نجات تو خواهد شد. </p>
  <p>
    <span class="verse-marker">۵</span>صداقت، زندگی شخص صادق را آسانتر می‌سازد، اما مرد شریر از شرارت خود هلاک می‌شود. </p>
  <p>
    <span class="verse-marker">۶</span>صداقت، مردم نیک را نجات می‌دهد، ولی خیانت‌های مرد شریر باعث دردسر او می‌شود. </p>
  <p>
    <span class="verse-marker">۷</span>وقتی که مرد شریر می‌میرد، امیدها و آرزو‌هایش هم با او می‌میرند. اعتماد به ثروت نتیجه‌ای نخواهد داشت. </p>
  <p>
    <span class="verse-marker">۸</span>مردم صادق از مشکلات آزاد می‌شوند و مردم شریر بجای آن‌ها گرفتار می‌گردند. </p>
  <p>
    <span class="verse-marker">۹</span>سخنان مردم بی‌ایمان موجب هلاکت تو می‌گردد، ولی دانش مردم عاقل می‌تواند تو را نجات دهد. </p>
  <p>
    <span class="verse-marker">۱۰</span>وقتی مردم صادق موفق می‌شوند، تمام مردم شهر خوشحال می‌گردند، و وقتی که شریران می‌میرند، مردم از خوشحالی فریاد می‌زنند. </p>
  <p>
    <span class="verse-marker">۱۱</span>دعای خیر مردم صادق، سبب رونق شهر می‌شود، ولی سخنان شریران موجب نابودی شهر می‌گردد. </p>
  <p>
    <span class="verse-marker">۱۲</span>تحقیر کردن دیگران، کار احمقانه‌ای است، اما شخص عاقل جلو زبان خود را می‌گیرد. </p>
  <p>
    <span class="verse-marker">۱۳</span>سخن‌چین نمی‌تواند رازی را پیش خود نگهدارد، ولی می‌توانی به کسی که امین است، اعتماد کنی. </p>
  <p>
    <span class="verse-marker">۱۴</span>ملت بدون رهبر سقوط می‌کند، ولی وجود مشاوران زیاد امنیت را در کشور تضمین می‌نماید. </p>
  <p>
    <span class="verse-marker">۱۵</span>پیش از آنکه از کسی ضمانت کنی، باید او را کاملاً بشناسی. اگر او را کاملاً نمی‌شناسی، از قبول ضمانت او خودداری کن تا برایت دردسر ایجاد نکند. </p>
  <p>
    <span class="verse-marker">۱۶</span>زنان مهربان و خیرخواه، احترام همه را جلب می‌کنند، اما اشخاص ظالم فقط در طلب ثروت هستند. </p>
  <p>
    <span class="verse-marker">۱۷</span>مرد مهربان دوستداشتنی است و مرد ستمگر بخود صدمه می‌زند. </p>
  <p>
    <span class="verse-marker">۱۸</span>مردم شریر چیز با ارزشی به‌دست نمی‌آورند، ولی اگر صادق باشی، حتماً پاداش خوبی خواهی گرفت. </p>
  <p>
    <span class="verse-marker">۱۹</span>مردم صادق از حیات برخوردار می‌شوند، ولی مردم شریر به سوی نابودی می‌روند. </p>
  <p>
    <span class="verse-marker">۲۰</span>خداوند از اشخاص بیراه نفرت دارد، اما نیکوکاران را دوست می‌دارد. </p>
  <p>
    <span class="verse-marker">۲۱</span>مطمئن باشید که مردم شریر مجازات می‌شوند، ولی اشخاص راستکار نجات می‌یابند. </p>
  <p>
    <span class="verse-marker">۲۲</span>زیبائی زن بی‌سلیقه مثل حلقۀ طلا در بینیِ خوک است. </p>
  <p>
    <span class="verse-marker">۲۳</span>مردم نیک می‌توانند در انتظار خوشبختی باشند، در حالیکه اشخاص شریر باید فقط در انتظار غضب خدا بسر ببرند. </p>
  <p>
    <span class="verse-marker">۲۴</span>بعضی از مردم که پول خود را سخاوتمندانه خرج می‌کنند، دارائی آن‌ها بیشتر می‌شود، اما کسانی که خیلی خسیس هستند، هر روز فقیرتر می‌شوند. </p>
  <p>
    <span class="verse-marker">۲۵</span>سخاوتمند باش تا دولتمند شوی. کسی که دیگران را سیرآب می‌کند، خودش هم سیرآب می‌شود. </p>
  <p>
    <span class="verse-marker">۲۶</span>کسی که در غلۀ خود احتکار می‌کند تا آن را گرانتر بفروشد، مردم او را لعنت می‌کنند. اما برای کسی که آن را در موقع احتیاج می‌فروشد، دعای خیر می‌کنند. </p>
  <p>
    <span class="verse-marker">۲۷</span>اگر نیت تو خیر است، مردم بتو احترام می‌گذارند، ولی اگر دنبال شر می‌گردی، خودت به آن دچار می‌شوی. </p>
  <p>
    <span class="verse-marker">۲۸</span>کسانی که بر ثروت خود اعتماد می‌نمایند، مانند برگهای خزان سقوط می‌کنند، اما مردمان صادق، مانند درخت سرسبزی شگوفه کرده میوه بار می‌آورند. </p>
  <p>
    <span class="verse-marker">۲۹</span>مردم احمق که اهل خانۀ خود را می‌رنجانند، عاقبت هستی خود را از دست می‌دهند و خدمتگار افراد حکیم‌تری می‌شوند. </p>
  <p>
    <span class="verse-marker">۳۰</span>مرد صادق، دیگران را نجات می‌دهد، ولی گناهکار، دیگران را هلاک می‌کند. </p>
  <p>
    <span class="verse-marker">۳۱</span>مردم نیک حتی در همین دنیا ثمرۀ اعمال خود را خواهند دید، اما مردم شریر و گناهکار بدون شک مجازات خواهند شد. </p>
  <a id="c12"></a>
  <h2>فصل دوازدهم </h2>
  <p>
    <span class="verse-marker">۱</span>اگر اشتباهات کسی را که عاقل است به او بگوئی، خوشحال می‌شود، اما احمق از انتقاد نفرت می‌کند. </p>
  <p>
    <span class="verse-marker">۲</span>خداوند از مردم خیرخواه خوشنود است، اما کسانی را که نقشه‌های شیطانی می‌کشند، محکوم می‌کند. </p>
  <p>
    <span class="verse-marker">۳</span>انسان از بدی کردن بجائی نمی‌رسد، اما مردم صادق موفق می‌شوند. </p>
  <p>
    <span class="verse-marker">۴</span>زن پاکدامن مایۀ سرافرازی و خوشی شوهر خود می‌باشد، اما زنی که موجب شرمندگی شوهرش می‌شود، مانند سرطان استخوان است. </p>
  <p>
    <span class="verse-marker">۵</span>سخنان شریران موجب گرفتاری می‌شود، ولی افکار مردم نیک کاملاً درست و بجا است. </p>
  <p>
    <span class="verse-marker">۶</span>حرفهای بدکاران مردم را به دام هلاکت می‌کشاند، اما سخنان نیکان مردم را رهائی می‌بخشد. </p>
  <p>
    <span class="verse-marker">۷</span>مردم شریر هلاک می‌شوند و نسل آن‌ها باقی نمی‌ماند، ولی مردم نیک پایدار می‌باشند. </p>
  <p>
    <span class="verse-marker">۸</span>شخص عاقل مورد احترام همه است، اما مردم احمق خوار می‌شوند. </p>
  <p>
    <span class="verse-marker">۹</span>کسی که خوار و حقیر باشد، ولی به اندازۀ کافی احتیاج او فراهم باشد، بهتر است از شخصی که خود را آدم بزرگی نشان بدهد، ولی نان شب را نداشته باشد. </p>
  <p>
    <span class="verse-marker">۱۰</span>مرد نیک برای آسایش حیوانات خود هم فکر می‌کند، اما مردم شریر، محبت را نمی‌شناسند. </p>
  <p>
    <span class="verse-marker">۱۱</span>دهقان پُرکار آذوقۀ فراوان خواهد داشت، اما کسی که وقت خود را بیهوده تلف می‌کند، احمق است. </p>
  <p>
    <span class="verse-marker">۱۲</span>تنها چیزی که مردم شریر می‌خواهند، این است که کارهای ظالمانه انجام دهند، اما کارهای مردم نیک نتایج خوبی خواهد داشت. </p>
  <p>
    <span class="verse-marker">۱۳</span>مردم شریر بوسیله حرفهای خود گرفتار می‌شوند، اما مرد عادل از گرفتاری نجات می‌یابد. </p>
  <p>
    <span class="verse-marker">۱۴</span>اجر و پاداش هرکس مربوط به حرفهائی است که می‌زند و کارهائی که انجام می‌دهد. هر چه بکاری همان را درو می‌کنی. </p>
  <p>
    <span class="verse-marker">۱۵</span>مردم احمق خیال می‌کنند که همه چیز را خوب می‌دانند، اما مردم عاقل به نصایح دیگران توجه می‌کنند. </p>
  <p>
    <span class="verse-marker">۱۶</span>احمق خشم خود را فوراً ظاهر می‌کند، اما مردم عاقل بی‌احترامی و توهین را نادیده می‌گیرند. </p>
  <p>
    <span class="verse-marker">۱۷</span>وقتی که حقیقت را می‌گوئید، عدالت انجام می‌شود، ولی دروغ عدالت را زیر پا می‌گذارد. </p>
  <p>
    <span class="verse-marker">۱۸</span>سخنی که از روی نادانی گفته شود، مثل شمشیر تیز قلب انسان را جریحه‌دار می‌کند، اما سخنان عاقلان دل را شفا می‌بخشد. </p>
  <p>
    <span class="verse-marker">۱۹</span>عمر دروغ کوتاه است، اما راستی تا ابد پایدار می‌ماند. </p>
  <p>
    <span class="verse-marker">۲۰</span>توطئه‌گران افکار شیطانی دارند، اما دل کسانی که افکار خوب دارند، خوشحال می‌شود. </p>
  <p>
    <span class="verse-marker">۲۱</span>برای مردم صادق واقعۀ بد رخ نمی‌دهد، اما شریران همیشه در زحمت هستند. </p>
  <p>
    <span class="verse-marker">۲۲</span>خداوند از دروغگو متنفر است، اما از مردم صادق خشنود است. </p>
  <p>
    <span class="verse-marker">۲۳</span>مرد حکیم، دانش خود را آشکار نمی‌کند، اما احمق فوراً نادانی خود را ظاهر می‌سازد. </p>
  <p>
    <span class="verse-marker">۲۴</span>سعی و کوشش ترا به قدرت می‌رساند، اما تنبلی تو را غلام دیگران می‌سازد. </p>
  <p>
    <span class="verse-marker">۲۵</span>دل پریشان، خوشی را از بین می‌برد، ولی حرفهای خوب دل را شاد می‌سازد. </p>
  <p>
    <span class="verse-marker">۲۶</span>مردم صادق، راهنمای دوستان خود هستند، اما شریران مردم را گمراه می‌کنند. </p>
  <p>
    <span class="verse-marker">۲۷</span>مردم تنبل در سعی و تلاش خود موفق نمی‌شوند، اما اشخاص زحمتکش به دولت می‌رسند. </p>
  <p>
    <span class="verse-marker">۲۸</span>راه راستی و عدالت به حیات منتهی می‌شود و راه بدکاران بسوی مرگ و نابودی می‌رود. </p>
  <a id="c13"></a>
  <h2>فصل سیزدهم </h2>
  <p>
    <span class="verse-marker">۱</span>فرزند عاقل تأدیب پدر خود را می‌پذیرد، اما شخص خودخواه از پذیرفتن آن امتناع می‌کند. </p>
  <p>
    <span class="verse-marker">۲</span>شخص نیک بخاطر اعمال نیک خود پاداش می‌گیرد، ولی شخص بد‌اندیش فقط تشنۀ ظلم است. </p>
  <p>
    <span class="verse-marker">۳</span>هر که زبان خود را نگهدارد، جان خود را حفظ می‌کند، اما کسیکه ناسنجیده سخن بگوید، خود را هلاک می‌سازد. </p>
  <p>
    <span class="verse-marker">۴</span>آدم تنبل آنچه را که آرزو می‌کند، به‌دست نمی‌آورد، اما شخص زحمتکش کامیاب می‌شود. </p>
  <p>
    <span class="verse-marker">۵</span>شخص راستکار از دروغ گفتن نفرت دارد، اما آدم شریر رسوا و خوار می‌شود. </p>
  <p>
    <span class="verse-marker">۶</span>صداقتِ مردم راستکار، آن‌ها را حفظ می‌کند، ولی شرارتِ اشخاص بدکار، آن‌ها را به نابودی می‌کشاند. </p>
  <p>
    <span class="verse-marker">۷</span>بعضی اشخاص، در حالیکه چیزی ندارند، وانمود می‌کنند که ثروتمند هستند، کسانی هم هستند که خود را فقیر نشان می‌دهند، اما صاحب ثروت هنگفتی می‌باشند. </p>
  <p>
    <span class="verse-marker">۸</span>ثروت شخص پولدار صرف حفاظت جان او می‌شود، ولی جان آدم فقیر را خطری تهدید نمی‌کند. </p>
  <p>
    <span class="verse-marker">۹</span>زندگی شخص نیک مانند چراغ نورانی می‌درخشد، اما زندگی گناهکاران مثل چراغی است که در حال خاموشی می‌باشد. </p>
  <p>
    <span class="verse-marker">۱۰</span>تکبر باعث نزاع می‌شود، ولی شخص دانا نصیحت را می‌پذیرد. </p>
  <p>
    <span class="verse-marker">۱۱</span>ثروتی که به آسانی به‌دست بیاید، بزودی از بین می‌رود، اما دارائی‌ای که با کار و کوشش جمع می‌شود، بتدریج زیاد می‌گردد. </p>
  <p>
    <span class="verse-marker">۱۲</span>آرزوئی که انجام آن به تعویق افتاده باشد، دل را بیمار می‌کند، اما مرادی که برآورده می‌شود، خوشی و حیات می‌بخشد. </p>
  <p>
    <span class="verse-marker">۱۳</span>هر که نصیحت را خوار شمارد، بی‌سزا نمی‌ماند، اما کسی که از آن پیروی می‌کند، پاداش می‌یابد. </p>
  <p>
    <span class="verse-marker">۱۴</span>تعلیم مرد دانا چشمۀ حیات است و انسان را از دامهای مرگ می‌رهاند. </p>
  <p>
    <span class="verse-marker">۱۵</span>دانائی انسان را محترم می‌سازد، ولی نتیجۀ خیانت هلاکت است. </p>
  <p>
    <span class="verse-marker">۱۶</span>آدم دانا سنجیده عمل می‌کند، اما شخص نادان حماقت خود را نشان می‌دهد. </p>
  <p>
    <span class="verse-marker">۱۷</span>قاصدی که مورد اعتماد نباشد، باعث گرفتاری می‌شود، اما پیام‌آور صادق موجب آرامش می‌گردد. </p>
  <p>
    <span class="verse-marker">۱۸</span>فقر و رسوائی دامنگیر کسی می‌شود که تأدیب را نمی‌پذیرد، ولی شخصی که آن را قبول می‌کند، محترم می‌شود. </p>
  <p>
    <span class="verse-marker">۱۹</span>نیل به آرزو لذت‌بخش است، اما اشخاص نادان در پی آرزو‌های پلید خود هستند و نمی‌خواهند از آن‌ها دست بردارند. </p>
  <p>
    <span class="verse-marker">۲۰</span>با اشخاص دانا معاشرت کن و دانا خواهی شد، با مردم احمق همنشین شو و زیان خواهی دید. </p>
  <p>
    <span class="verse-marker">۲۱</span>بلا دامنگیر گناهکاران می‌شود، اما چیزهای خوب نصیب مردم نیک می‌گردد. </p>
  <p>
    <span class="verse-marker">۲۲</span>شخص نیک حتی برای نواسه‌های خود میراث بجا می‌گذارد، اما ثروتی را که گناهکاران اندوخته‌اند، به مردم راستکار می‌رسد. </p>
  <p>
    <span class="verse-marker">۲۳</span>زمین شخص فقیر ممکن است محصول فراوان بدهد، ولی مردم ظالم آن را از او می‌ربایند. </p>
  <p>
    <span class="verse-marker">۲۴</span>کسی که فرزند خود را تنبیه نمی‌کند، او را دوست ندارد، اما کسی که فرزند خود را دوست دارد، از تأدیب او کوتاهی نمی‌کند. </p>
  <p>
    <span class="verse-marker">۲۵</span>شخص راستکار از خوراکی که دارد، می‌خورد و سیر می‌شود، ولی آدم بدکار گرسنگی می‌کشد. </p>
  <a id="c14"></a>
  <h2>فصل چهاردهم </h2>
  <p>
    <span class="verse-marker">۱</span>زن دانا خانۀ خود را آباد می‌کند، اما زن نادان با دست خود خانۀ خود را خراب می‌سازد. </p>
  <p>
    <span class="verse-marker">۲</span>کسانی که با صداقت رفتار می‌نمایند، از خداوند می‌ترسند، ولی اشخاص بدکار او را تحقیر می‌کنند. </p>
  <p>
    <span class="verse-marker">۳</span>پُر‌حرفی شخص احمق را به زحمت می‌اندازد، اما سخنان مرد دانا او را محافظت می‌کند. </p>
  <p>
    <span class="verse-marker">۴</span>اگر گاو نباشد، انبار از غله خالی می‌ماند، با نیرو و قوت گاو محصول فراوان به‌دست می‌آید. </p>
  <p>
    <span class="verse-marker">۵</span>شاهد امین دروغ نمی‌گوید، اما از دهان شاهد غلط دروغ می‌بارد. </p>
  <p>
    <span class="verse-marker">۶</span>کسی که همه چیز را مسخره می‌کند، هرگز نمی‌تواند، حکمت را بیابد، ولی شخص فهیم به آسانی آن را به‌دست می‌آورد. </p>
  <p>
    <span class="verse-marker">۷</span>از مردم احمق دوری کن، زیرا چیزی ندارند که به تو یاد بدهند. </p>
  <p>
    <span class="verse-marker">۸</span>حکمتِ شخص عاقل راهنمای او است، اما حماقتِ افراد احمق باعث گمراهی آن‌ها می‌شود. </p>
  <p>
    <span class="verse-marker">۹</span>آدم‌های احمق از گناه کردن دست نمی‌کشند، اما اشخاص راستکار رضامندی خدا را می‌خواهند. </p>
  <p>
    <span class="verse-marker">۱۰</span>تنها دل انسان است که تلخی او را احساس می‌کند و در خوشی او نیز کسی جز خودش نمی‌تواند شریک باشد. </p>
  <p>
    <span class="verse-marker">۱۱</span>خانۀ مردم بدکار خراب می‌شود، اما خیمۀ راستکاران وسعت می‌یابد. </p>
  <p>
    <span class="verse-marker">۱۲</span>راهی را که فکر می‌کنی راست است، ممکن است به مرگ منتهی شود. </p>
  <p>
    <span class="verse-marker">۱۳</span>خنده می‌تواند اندوه را پنهان کند، اما هنگامی که خنده تمام شود، درد و اندوه بر جای خود باقی می‌ماند. </p>
  <p>
    <span class="verse-marker">۱۴</span>آدم خداناشناس نتیجۀ کار خود را می‌بیند و شخص نیک از ثمرۀ اعمال خود بهره می‌گیرد. </p>
  <p>
    <span class="verse-marker">۱۵</span>آدم جاهل هر حرفی را باور می‌کند، اما شخص عاقل سنجیده رفتار می‌نماید. </p>
  <p>
    <span class="verse-marker">۱۶</span>شخص دانا محتاط است و از خطر دوری می‌کند، ولی آدم نادان از روی غرور خود را به خطر می‌اندازد. </p>
  <p>
    <span class="verse-marker">۱۷</span>شخص تندخو کارهای احمقانه می‌کند و آدم حیله‌گر مورد نفرت قرار می‌گیرد. </p>
  <p>
    <span class="verse-marker">۱۸</span>حماقت نصیب جاهلان می‌شود و حکمت نصیب عاقلان. </p>
  <p>
    <span class="verse-marker">۱۹</span>مردم بدکار عاقبت در برابر اشخاص نیک سر تعظیم فرود می‌آورند و محتاج آن‌ها می‌شوند. </p>
  <p>
    <span class="verse-marker">۲۰</span>ثروتمندان دوستان زیاد دارند، اما شخص فقیر را حتی همسایه‌هایش تحقیر می‌کنند. </p>
  <p>
    <span class="verse-marker">۲۱</span>تحقیر کردن اشخاص فقیر گناه است. خوشا بحال کسی که بر آن‌ها ترحم کند. </p>
  <p>
    <span class="verse-marker">۲۲</span>کسانی که نقشه‌های پلید در سر می‌پرورانند، گمراه می‌شوند، اما آنهائی که نیت خوب دارند، مورد محبت و اعتماد قرار می‌گیرند. </p>
  <p>
    <span class="verse-marker">۲۳</span>کسی که زحمت می‌کشد، منفعت عایدش می‌شود، اما شخصی که فقط حرف می‌زند، فقیر می‌گردد. </p>
  <p>
    <span class="verse-marker">۲۴</span>ثروت نصیب مردم دانا می‌شود، اما پاداش اشخاص احمق حماقت آن‌ها است. </p>
  <p>
    <span class="verse-marker">۲۵</span>شاهد راستگو جان مردم را نجات می‌دهد، اما شاهد دروغگو به مردم خیانت می‌کند. </p>
  <p>
    <span class="verse-marker">۲۶</span>کسی که از خداوند می‌ترسد، تکیه‌گاه مستحکمی دارد و فرزندانش در امان می‌باشند. </p>
  <p>
    <span class="verse-marker">۲۷</span>خدا‌ترسی چشمۀ حیات است و انسان را از دامهای مرگ دور نگاه می‌دارد. </p>
  <p>
    <span class="verse-marker">۲۸</span>عظمت یک پادشاه مربوط به تعداد مردمی است که بر آن‌ها حکومت می‌کند. پادشاه بدون رعیت نابود می‌شود. </p>
  <p>
    <span class="verse-marker">۲۹</span>کسی که صبر و حوصله دارد، شخص بسیار عاقلی است، اما از آدم تندخو حماقت سر‌می‌زند. </p>
  <p>
    <span class="verse-marker">۳۰</span>آرامش فکری به بدن سلامتی می‌بخشد، ولی حسادت استخوان را پوسیده می‌سازد. </p>
  <p>
    <span class="verse-marker">۳۱</span>کسی که به فقرا ظلم می‌کند به آفرینندۀ آن‌ها اهانت کرده است و هر که به مردم مسکین ترحم می‌نماید، به خدا احترام داشته است. </p>
  <p>
    <span class="verse-marker">۳۲</span>مردم خدا‌شناس وقتی بمیرند، پناهگاهی می‌داشته باشند، اما گناهکاران بوسیلۀ گناهان خود شان تباه می‌شوند. </p>
  <p>
    <span class="verse-marker">۳۳</span>اشخاص فهمیده حکمت را در خود حفظ می‌کنند، ولی آدم‌های نادان از حکمت بهره‌ای ندارند. </p>
  <p>
    <span class="verse-marker">۳۴</span>صداقت مایۀ سرفرازی یک قوم است و گناه باعث رسوائی آن. </p>
  <p>
    <span class="verse-marker">۳۵</span>پادشاه از خدمتگزاران دانا و کاردان خوشنود می‌شود، اما کسانی که بی‌شرمانه عمل می‌کنند، مورد غضب او قرار می‌گیرند. </p>
  <a id="c15"></a>
  <h2>فصل پانزدهم </h2>
  <p>
    <span class="verse-marker">۱</span>جواب نرم خشم را فرو‌می‌نشاند، اما جواب سخت، خشم را بر‌می‌انگیزاند. </p>
  <p>
    <span class="verse-marker">۲</span>از زبان مرد دانا حکمت می‌چکد، ولی از دهان شخص نادان حماقت بیرون می‌آید. </p>
  <p>
    <span class="verse-marker">۳</span>خداوند همه جا را زیر نظر دارد و ناظر اعمال مردمان نیک و بد است. </p>
  <p>
    <span class="verse-marker">۴</span>سخنان خوب حیات می‌بخشند، اما حرف‌های بد باعث دلشکستگی می‌شود. </p>
  <p>
    <span class="verse-marker">۵</span>شخص نادان نصیحت پدر خود را بی‌اهمیت می‌شمارد، ولی فرزند عاقل تأدیب پدر خود را می‌پذیرد. </p>
  <p>
    <span class="verse-marker">۶</span>خانۀ شخص صادق از ثروت پُر است، اما دسترنج مردم بدکار برای آن‌ها تلخکامی ببار می‌آورد. </p>
  <p>
    <span class="verse-marker">۷</span>معرفت توسط اشخاص دانا منتشر می‌شود نه بوسیلۀ مردم احمق که در آن‌ها راستی نیست. </p>
  <p>
    <span class="verse-marker">۸</span>خداوند از قربانی‌های مردم بدکار متنفر است، اما از دعای راستکاران خوشنود می‌شود. </p>
  <p>
    <span class="verse-marker">۹</span>خداوند از اعمال بدکاران متنفر است، اما پیروان راستی را دوست می‌دارد. </p>
  <p>
    <span class="verse-marker">۱۰</span>کسانی که راه راست را ترک گفته‌اند، مجازات سختی در انتظار آن‌ها است، و اگر نخواهند که تأدیب و اصلاح شوند، خواهند مُرد. </p>
  <p>
    <span class="verse-marker">۱۱</span>حتی دنیای مردگان از نظر خدا پنهان نیست، پس آیا انسان می‌تواند افکار خود را از او پنهان کند؟ </p>
  <p>
    <span class="verse-marker">۱۲</span>کسی که کارش مسخره کردن است، از نزدیک شدن به اشخاص دانا خودداری می‌کند، زیرا دوست ندارد که سرزنش آن‌ها را بشنود. </p>
  <p>
    <span class="verse-marker">۱۳</span>دلِ شاد، چهره را شاداب می‌سازد، اما دلِ غمگین، روح را افسرده می‌کند. </p>
  <p>
    <span class="verse-marker">۱۴</span>شخص عاقل تشنۀ معرفت است، اما مرد نادان خود را با حماقت سیر می‌کند. </p>
  <p>
    <span class="verse-marker">۱۵</span>زندگی برای شخص فقیر سراسر زحمت است، همه چیز به نظرش بد می‌آید، اما اگر دلش شاد باشد، از زندگی لذت می‌برد. </p>
  <p>
    <span class="verse-marker">۱۶</span>دارائی کم همراه با خدا‌ترسی بهتر است از ثروت هنگفتِ با اضطراب و تشویش. </p>
  <p>
    <span class="verse-marker">۱۷</span>خوردن نان خشک با کسانی که ترا دوست دارند، بهتر است از خوردن غذای شاهانه با آنهائی که از تو نفرت دارند. </p>
  <p>
    <span class="verse-marker">۱۸</span>شخص تندخو نزاع برپا می‌کند، ولی مرد صبور دعوا را فرو‌می‌نشاند. </p>
  <p>
    <span class="verse-marker">۱۹</span>راه شخص تنبل با خار پوشیده است، اما راه آدم راستکار هموار است. </p>
  <p>
    <span class="verse-marker">۲۰</span>فرزند دانا پدر خود را خوشحال می‌سازد، اما فرزند احمق مادر خود را تحقیر می‌کند. </p>
  <p>
    <span class="verse-marker">۲۱</span>آدم احمق از کارهای احمقانه لذت می‌برد، اما شخص دانا از راه راست منحرف نمی‌شود. </p>
  <p>
    <span class="verse-marker">۲۲</span>نقشه‌ای که بدون مشورت کشیده شود، با شکست مواجه می‌گردد، اما مشورت زیاد باعث موفقیت می‌شود. </p>
  <p>
    <span class="verse-marker">۲۳</span>انسان وقتی جواب درست می‌دهد، از آن لذت می‌برد. چقدر خوب است سخنی که بجا گفته شود! </p>
  <p>
    <span class="verse-marker">۲۴</span>راه مردم دانا بسوی حیات بالا می‌رود و آن‌ها را از سقوط در جهنم باز‌می‌دارد. </p>
  <p>
    <span class="verse-marker">۲۵</span>خداوند خانۀ مردم متکبر را ویران می‌کند، اما از دارائی بیوه زنان حفاظت می‌نماید. </p>
  <p>
    <span class="verse-marker">۲۶</span>خداوند از نقشه‌های پلید متنفر است، ولی افکار پاک را می‌پسندد. </p>
  <p>
    <span class="verse-marker">۲۷</span>کسی که دنبال سود نامشروع می‌رود، به خانوادۀ خود لطمه می‌زند، اما کسی که از رشوت نفرت دارد، زندگی خوبی خواهد داشت. </p>
  <p>
    <span class="verse-marker">۲۸</span>آدم خوب پیش از جواب دادن فکر می‌کند، اما شخص بد زود جواب می‌دهد و مشکلات ببار می‌آورد. </p>
  <p>
    <span class="verse-marker">۲۹</span>خداوند از مردم بدکار دور است، ولی دعای اشخاص نیک را می‌شنود. </p>
  <p>
    <span class="verse-marker">۳۰</span>دیدن روی شاد و خندان و شنیدن خبر خوش به انسان خوشی و سلامتی می‌بخشد. </p>
  <p>
    <span class="verse-marker">۳۱</span>کسی که انتقاد‌های اصلاح کننده را قبول کند، در جملۀ مردم دانا بشمار می‌رود. </p>
  <p>
    <span class="verse-marker">۳۲</span>کسی که تأدیب را نپذیرد، خود را حقیر می‌سازد، ولی هر که آن را بپذیرد، دانائی کسب می‌کند. </p>
  <p>
    <span class="verse-marker">۳۳</span>خدا‌ترسی به انسان حکمت می‌آموزد و فروتنی برای او عزت و احترام ببار می‌آورد. </p>
  <a id="c16"></a>
  <h2>فصل شانزدهم </h2>
  <p>
    <span class="verse-marker">۱</span>انسان نقشه‌های زیادی می‌کشد، اما نتیجۀ نهائی آن‌ها در دست خدا است. </p>
  <p>
    <span class="verse-marker">۲</span>تمام کارهای انسان بنظر خودش درست است، ولی انگیزه‌ها را خداوند می‌بیند. </p>
  <p>
    <span class="verse-marker">۳</span>نقشه‌های خود را به‌دست خداوند بسپار، آنگاه در کارهایت موفق خواهی شد. </p>
  <p>
    <span class="verse-marker">۴</span>خداوند برای هر چیزی سرنوشتی تعیین کرده است و سرنوشت مردم بدکار تباهی است. </p>
  <p>
    <span class="verse-marker">۵</span>خداوند از اشخاص متکبر نفرت دارد و هرگز اجازه نمی‌دهد که آن‌ها از مجازات او فرار کنند. </p>
  <p>
    <span class="verse-marker">۶</span>مهر و وفا داشته باش، خدا گناهت را می‌بخشد. از خداوند بترس و بدی به تو نمی‌رسد. </p>
  <p>
    <span class="verse-marker">۷</span>وقتی کسی خدا را خوشنود می‌سازد، خدا کاری می‌کند که حتی دشمنان آن شخص هم با او آشتی و مصالحه نمایند. </p>
  <p>
    <span class="verse-marker">۸</span>مال کم که از راه صحیح به‌دست آمده باشد، بهتر است از ثروت هنگفتی که از راه غلط فراهم شده باشد. </p>
  <p>
    <span class="verse-marker">۹</span>انسان در فکر خود نقشه‌ها می‌کشد، اما خدا او را در انجام آن‌ها هدایت می‌کند. </p>
  <p>
    <span class="verse-marker">۱۰</span>فرمان پادشاه مانند وحی قاطع است، پس او نباید در قضاوت اشتباه کند. </p>
  <p>
    <span class="verse-marker">۱۱</span>خداوند می‌خواهد که در معاملات تان از ترازو و اوزان درست استفاده کنید. این اصل را خداوند برقرار کرده است. </p>
  <p>
    <span class="verse-marker">۱۲</span>پادشاهان نباید ظلم کنند، زیرا تخت سلطنت بر اساس عدالت استوار می‌ماند. </p>
  <p>
    <span class="verse-marker">۱۳</span>پادشاهان، اشخاص راستگو را دوست دارند و از وجود آن‌ها خوشنود می‌شوند. </p>
  <p>
    <span class="verse-marker">۱۴</span>خشم پادشاه پیام‌آور مرگ است، اما مرد عاقل آن را فرو‌می‌نشاند. </p>
  <p>
    <span class="verse-marker">۱۵</span>خوشی و رضایت پادشاه مانند ابر بهاری است که حیات به ارمغان می‌آورد. </p>
  <p>
    <span class="verse-marker">۱۶</span>کسب حکمت بهتر است از اندوختن طلا و نقره. </p>
  <p>
    <span class="verse-marker">۱۷</span>راه مردم خدا‌شناس دور از هر نوع بدی است و هر که در این راه قدم بردارد، جان خود را حفظ خواهد کرد. </p>
  <p>
    <span class="verse-marker">۱۸</span>نتیجۀ غرور هلاکت است و تکبر به سقوط می‌انجامد. </p>
  <p>
    <span class="verse-marker">۱۹</span>بهتر است انسان متواضع باشد و با مردم ستمدیده بنشیند از اینکه با اشخاص متکبر باشد و در غنایم آن‌ها شریک شود. </p>
  <p>
    <span class="verse-marker">۲۰</span>آنهائی که از کلام خدا اطاعت می‌کنند، سعادتمند می‌شوند و کسانی که بر او توکل نمایند، برکت می‌یابند. </p>
  <p>
    <span class="verse-marker">۲۱</span>مرد دانا را از روی فهمش می‌شناسند و سخنان دلنشین او تأثیر زیادی دارند. </p>
  <p>
    <span class="verse-marker">۲۲</span>حکمت برای کسانی که از آن برخوردارند، چشمۀ حیات است، ولی حماقت برای مردم نادان مجازات ببار می‌آورد. </p>
  <p>
    <span class="verse-marker">۲۳</span>سخنان شخص دانا عاقلانه است و تعالیمی که او می‌دهد، مؤثر می‌باشد. </p>
  <p>
    <span class="verse-marker">۲۴</span>سخنان محبت‌آمیز مثل عسل شیرین است و شفای بدن انسان می‌باشد. </p>
  <p>
    <span class="verse-marker">۲۵</span>راههائی هستند که بنظر انسان راست می‌آیند، اما عاقبت به مرگ منتهی می‌شوند. </p>
  <p>
    <span class="verse-marker">۲۶</span>گرسنگی خوب است، زیرا ترا وادار می‌سازد تا برای رفع آن کار کنی. </p>
  <p>
    <span class="verse-marker">۲۷</span>آدم بدکار نقشه‌های پلید می‌کشد و شرارت لبهایش مثل آتشِ سوزنده است. </p>
  <p>
    <span class="verse-marker">۲۸</span>شخص بد‌اندیش نزاع برپا می‌کند و آدم سخن‌چین بهترین دوستان خود را از هم جدا می‌سازد. </p>
  <p>
    <span class="verse-marker">۲۹</span>شخص ظالم همسایۀ خود را فریب می‌دهد و او را به راه غلط می‌کشاند. </p>
  <p>
    <span class="verse-marker">۳۰</span>چشمان خود را می‌بندد تا دروغ را اختراع نماید و لبهای خود را حرکت می‌دهد تا شرارت را انجام دهد. </p>
  <p>
    <span class="verse-marker">۳۱</span>عمر طولانی هدیه‌ای است که به مردم نیک داده می‌شود و موی سفید تاج جمال آن‌ها است. </p>
  <p>
    <span class="verse-marker">۳۲</span>صبر از قدرت بهتر است و شخصی که بر نفس خود اراده دارد از کسی که شهر را تسخیر نماید برتر است. </p>
  <p>
    <span class="verse-marker">۳۳</span>انسان قرعه می‌اندازد، اما حکم آن را خدا تعیین می‌کند. </p>
  <a id="c17"></a>
  <h2>فصل هفدهم </h2>
  <p>
    <span class="verse-marker">۱</span>خوردن نان خشک در آرامش بهتر است از خوردن غذای شاهانه در خانه‌ای که در آن جنگ و دعوا باشد. </p>
  <p>
    <span class="verse-marker">۲</span>غلام دانا بر پسر شرور آقای خود تسلط خواهد یافت و در ارثی که به او می‌رسد، شریک خواهد شد. </p>
  <p>
    <span class="verse-marker">۳</span>طلا و نقره را آتش می‌آزماید و دل انسان را خدا. </p>
  <p>
    <span class="verse-marker">۴</span>آدم بدکار از همنشینی با مردم بد لذت می‌برد و مرد دروغگو از همنشینی با اشخاص دروغگو. </p>
  <p>
    <span class="verse-marker">۵</span>مسخره کردن مردم فقیر به منزلۀ مسخره کردن خدائی است که آن‌ها را آفریده است. کسانی که از غم و بدبختی دیگران خوشحال می‌شوند، بی‌سزا نخواهند ماند. </p>
  <p>
    <span class="verse-marker">۶</span>تاج افتخارِ اشخاصِ پیر، نواسه‌های شان می‌باشند و تاج افتخار فرزندان، والدین شان. </p>
  <p>
    <span class="verse-marker">۷</span>شخص نجیب هرگز دروغ نمی‌گوید و آدم احمق هرگز حرف با منطق بر زبان نمی‌آورد. </p>
  <p>
    <span class="verse-marker">۸</span>بعضی مردم به این فکر هستند که رشوه معجزه می‌کند و آن‌ها را در هر کاری موفق می‌سازد. </p>
  <p>
    <span class="verse-marker">۹</span>کسی که تقصیر دیگران را می‌پوشاند، محبت ایجاد می‌کند، اما شخصی که آنرا آشکار می‌سازد، باعث جدائی دوستان می‌گردد. </p>
  <p>
    <span class="verse-marker">۱۰</span>تأثیرِ یک ملامت به شخص فهیم بیشتر است از صد ضربۀ تازیانه به آدم احمق. </p>
  <p>
    <span class="verse-marker">۱۱</span>مردم بدکار فقط در فکر تمرد هستند، بنابراین، بشدت مجازات خواهند شد. </p>
  <p>
    <span class="verse-marker">۱۲</span>روبرو شدن با ماده‌خرسی که چوچه‌هایش را از او گرفته‌اند، بهتر است از روبرو شدن با شخص نادانی که گرفتار حماقت شده است. </p>
  <p>
    <span class="verse-marker">۱۳</span>اگر خوبی را با بدی تلافی کنی، بلا از خانه‌ات دور نخواهد شد. </p>
  <p>
    <span class="verse-marker">۱۴</span>شروع کردن دعوا مانند ایجادِ رخنه در سد آب است، به جر و بحث خاتمه بده پیش از آنکه به دعوا منجر شود. </p>
  <p>
    <span class="verse-marker">۱۵</span>خداوند از کسانی که بیگناه را محکوم و گناهکار را تبرئه می‌کند، متنفر است. </p>
  <p>
    <span class="verse-marker">۱۶</span>صرف پول برای آموزش شخص احمق بیفایده است، زیرا او طالب حکمت نیست. </p>
  <p>
    <span class="verse-marker">۱۷</span>دوست واقعی در هر موقعیتی محبت می‌کند و اقارب برای کمک در هنگام مشکلات، تولد یافته‌اند. </p>
  <p>
    <span class="verse-marker">۱۸</span>تنها شخص بی‌عقل است که ضامن شخص دیگری می‌شود. </p>
  <p>
    <span class="verse-marker">۱۹</span>شخص ستیزه‌جو گناه را دوست دارد و آدم بلند پرواز خرابی ببار می‌آورد. </p>
  <p>
    <span class="verse-marker">۲۰</span>شخص بد‌اندیش کامیاب نخواهد شد و آدم فریبکار در دام بلا گرفتار خواهد گردید. </p>
  <p>
    <span class="verse-marker">۲۱</span>فرزند احمق مایۀ غم و غصۀ والدین خود می‌باشد. </p>
  <p>
    <span class="verse-marker">۲۲</span>خوشی دل مانند دوا شفا‌بخش است، اما روح پژمرده انسان را بیمار می‌کند. </p>
  <p>
    <span class="verse-marker">۲۳</span>آدم بدکار پنهانی رشوه می‌گیرد و مانع اجرای عدالت می‌شود. </p>
  <p>
    <span class="verse-marker">۲۴</span>هدف مردم عاقل تحصیل حکمت است، اما شخص جاهل در زندگی هیچ هدفی ندارد. </p>
  <p>
    <span class="verse-marker">۲۵</span>فرزند احمق مایۀ غم و اندوه پدر و تلخکامی مادر است. </p>
  <p>
    <span class="verse-marker">۲۶</span>مجازات کردن اشخاص بیگناه و جزا دادن مردم نجیب بخاطر صداقت شان کار درستی نیست. </p>
  <p>
    <span class="verse-marker">۲۷</span>شخص دانا کم حرف می‌زند و آدم عاقل آرام و صبور است. </p>
  <p>
    <span class="verse-marker">۲۸</span>حتی شخص احمق هم اگر خاموش باشد و حرف نزند، او را دانا و فهمیده می‌شمارند. </p>
  <a id="c18"></a>
  <h2>فصل هجدهم </h2>
  <p>
    <span class="verse-marker">۱</span>آدم خودخواه با دیگران آمیزش نمی‌کند و با هر حکمت صحیح مخالفت می‌ورزد. </p>
  <p>
    <span class="verse-marker">۲</span>شخص احمق برای حکمت ارزش قائل نیست و فقط دوست دارد که خود را دانا نشان بدهد. </p>
  <p>
    <span class="verse-marker">۳</span>وقتی شرارت می‌آید، ننگ و رسوائی هم می‌آید و توهین خجالت را همراه دارد. </p>
  <p>
    <span class="verse-marker">۴</span>سخنان دهان انسان مانند آبِ عمیق است و چشمۀ حکمت، نهر جاری است. </p>
  <p>
    <span class="verse-marker">۵</span>طرفداری از شخص مجرمی که حق بیگناهی را پایمال می‌کند، کار درستی نیست. </p>
  <p>
    <span class="verse-marker">۶</span>حرف‌های آدم احمق منجر به نزاع و لت و کوب او می‌شود. </p>
  <p>
    <span class="verse-marker">۷</span>سخنان شخص احمق مانند دامی است که او را به هلاکت می‌کشاند. </p>
  <p>
    <span class="verse-marker">۸</span>حرف‌های آدم سخن‌چین مثل لقمه‌های لذیذی است که با لذت فروبرده می‌شود. </p>
  <p>
    <span class="verse-marker">۹</span>کسی که در کار خود تنبلی می‌کند، مانند یک خرابکار، مخرب است. </p>
  <p>
    <span class="verse-marker">۱۰</span>نام خداوند همچون قلعه‌ای است مستحکم که شخص راستکار به آن پناه می‌برد و در امان می‌ماند. </p>
  <p>
    <span class="verse-marker">۱۱</span>اما پناهگاه ثروتمندان، ثروت شان است که گمان می‌کنند آن‌ها را محافظت خواهد کرد. </p>
  <p>
    <span class="verse-marker">۱۲</span>تکبر به سقوط منجر می‌شود و فروتنی به سرفرازی. </p>
  <p>
    <span class="verse-marker">۱۳</span>چقدر زشت و احمقانه است که اگر انسان پیش از گوش دادن به سخنی، به آن جواب بدهد. </p>
  <p>
    <span class="verse-marker">۱۴</span>اگر انسان روحیۀ قوی داشته باشد، بیماری را تحمل می‌کند، اما روحیۀ شکسته را چه کسی می‌تواند تحمل کند؟ </p>
  <p>
    <span class="verse-marker">۱۵</span>اشخاص دانا همیشه مشتاق و آمادۀ کسب حکمت‌اند. </p>
  <p>
    <span class="verse-marker">۱۶</span>هدیه دادن راه را برای انسان باز می‌کند و او را بحضور اشخاص مهم می‌رساند. </p>
  <p>
    <span class="verse-marker">۱۷</span>دلایل کسی که در محکمه اول صحبت می‌کند، بنظر درست می‌آیند، اما تا زمانی است که طرف مقابل هنوز دلایل خود را ارائه نکرده باشد. </p>
  <p>
    <span class="verse-marker">۱۸</span>قرعه‌کشی، به دعوا خاتمه می‌دهد و منازعۀ بین حریفان زورمند را خاموش می‌سازد. </p>
  <p>
    <span class="verse-marker">۱۹</span>به‌دست آوردنِ دلِ اقارب رنجدیده، سخت‌تر از تصرف یک شهر مستحکم است. خصومت بین آن‌ها دیوار جدائی ایجاد می‌کند. </p>
  <p>
    <span class="verse-marker">۲۰</span>انسان نتیجۀ حرفهائی را که می‌زند، خواهد دید. </p>
  <p>
    <span class="verse-marker">۲۱</span>حرف زبانت می‌تواند حیات ترا حفظ کند یا آن را برباد دهد، بنابراین، عواقب حرف‌های خود را خواهی دید. </p>
  <p>
    <span class="verse-marker">۲۲</span>وقتی مردی همسری می‌یابد، نعمتی را به‌دست می‌آورد. آن زن برای او برکتی است از جانب خداوند. </p>
  <p>
    <span class="verse-marker">۲۳</span>درخواست فقرا با التماس توأم است و جواب ثروتمندان با خشونت. </p>
  <p>
    <span class="verse-marker">۲۴</span>بسیاری از دوستی‌ها پایدار نمی‌مانند، اما دوستانی هم هستند که از خویشاوندان نزدیکتر می‌باشند. </p>
  <a id="c19"></a>
  <h2>فصل نوزدهم </h2>
  <p>
    <span class="verse-marker">۱</span>بهتر است انسان فقیر باشد و با صداقت زندگی کند، از اینکه یک دروغگوی احمق باشد. </p>
  <p>
    <span class="verse-marker">۲</span>داشتن دل و جرأت بدون حکمت بی‌فایده است و عجله باعث اشتباه می‌شود. </p>
  <p>
    <span class="verse-marker">۳</span>انسان با حماقتِ خود زندگی خود را تباه می‌کند و بعد گناه را به گردن خداوند می‌اندازد. </p>
  <p>
    <span class="verse-marker">۴</span>شخص ثروتمند دوستان بسیار پیدا می‌کند، اما دوستان آدم فقیر از او جدا می‌شوند. </p>
  <p>
    <span class="verse-marker">۵</span>شاهد دروغگو بی‌جزا نمی‌ماند و کسی که به دروغ سخن گوید، جان سالم بدر نخواهد برد. </p>
  <p>
    <span class="verse-marker">۶</span>مردم خوش دارند که پیش بزرگان شیرین زبانی کنند و با کسانی دوست شوند که سخاوت و بخشش می‌کنند. </p>
  <p>
    <span class="verse-marker">۷</span>وقتی انسان فقیر شود، حتی خویشاوندانش او را ترک می‌کنند، چه رسد به دوستانش، و کوشش او برای بازیافتن آن‌ها بجائی نمی‌رسد. </p>
  <p>
    <span class="verse-marker">۸</span>هر که در تلاش حکمت است، جان خود را دوست دارد و هر کسی که برای حکمت ارزش قایل شود، سعادتمند خواهد شد. </p>
  <p>
    <span class="verse-marker">۹</span>شاهد دروغگو بی‌سزا نمی‌ماند و کسی که همیشه دروغ می‌گوید، هلاک خواهد شد. </p>
  <p>
    <span class="verse-marker">۱۰</span>شایسته نیست که شخص احمق در ناز و نعمت بسر ببرد و یا یک غلام بر امیران حکومت کند. </p>
  <p>
    <span class="verse-marker">۱۱</span>کسی که خشم خود را فرو‌می‌نشاند، عاقل است و آنکه از گناهان دیگران چشم می‌پوشد، سرفراز خواهد شد. </p>
  <p>
    <span class="verse-marker">۱۲</span>غضب پادشاه مانند غرش شیر است، اما خوشنودی او مثل شبنمی است که بر سبزه می‌بارد. </p>
  <p>
    <span class="verse-marker">۱۳</span>فرزند نادان بلای جان پدر خود است و غرغرهای زن بهانه‌گیر مثل قطرات آبی است که دایم در حال چکیدن می‌باشد. </p>
  <p>
    <span class="verse-marker">۱۴</span>خانه و ثروت از اجداد به ارث می‌رسد، اما زن عاقل هدیۀ خداوند است. </p>
  <p>
    <span class="verse-marker">۱۵</span>کسی که تنبل است و زیاد می‌خوابد، گرسنه می‌ماند. </p>
  <p>
    <span class="verse-marker">۱۶</span>از احکام خدا پیروی کن تا زنده بمانی، زیرا هر کسی که آن‌ها را ناچیز شمارد، خواهد مُرد. </p>
  <p>
    <span class="verse-marker">۱۷</span>وقتی به یک فقیر کمک می‌کنی، مثل این است که به خداوند قرض می‌دهی و خداوند است که قرض ترا ادا می‌کند. </p>
  <p>
    <span class="verse-marker">۱۸</span>فرزند خود را تا که دیر نشده تربیه کن؛ اگر غفلت نمائی، زندگی او را تباه خواهی کرد. </p>
  <p>
    <span class="verse-marker">۱۹</span>اگر کسی تندخوئی کند، بگذار که عاقبتش را ببیند، زیرا در غیر آن او به تندخوئی خود ادامه خواهد داد. </p>
  <p>
    <span class="verse-marker">۲۰</span>اگر به پند و نصیحت گوش دهی، تا آخر عمر از حکمت برخوردار خواهی بود. </p>
  <p>
    <span class="verse-marker">۲۱</span>انسان نقشه‌های زیادی در سر می‌پروراند، اما نقشه هائی که مطابق با خواست خدا باشد، اجراء خواهند شد. </p>
  <p>
    <span class="verse-marker">۲۲</span>مهر و وفا زینت انسان است. بهتر است که انسان فقیر باشد نه دروغگو. </p>
  <p>
    <span class="verse-marker">۲۳</span>خدا‌ترسی به انسان حیات می‌بخشد و او را کامیاب ساخته از هر بلائی محفوظ می‌دارد. </p>
  <p>
    <span class="verse-marker">۲۴</span>آدم تنبل دست خود را بسوی بشقاب دراز می‌کند، اما از فرط تنبلی لقمه را به دهان خود نمی‌گذارد. </p>
  <p>
    <span class="verse-marker">۲۵</span>شخص مسخره کننده را سرزنش کن تا مایۀ عبرت جاهلان شود. اشتباهات شخص فهمیده را به او نشان بده تا فهمیده‌تر گردد. </p>
  <p>
    <span class="verse-marker">۲۶</span>هر کسی که با پدر خود رفتار بد می‌کند و مادر خود را از خانه بیرون می‌راند، ننگ و رسوائی بار می‌آورد. </p>
  <p>
    <span class="verse-marker">۲۷</span>فرزندم، اگر از تعلیم دست بکشی، به معرفت نمی‌رسی. </p>
  <p>
    <span class="verse-marker">۲۸</span>شاهد پست و فرومایه عدالت را ببازی می‌گیرد و از گناه کردن لذت می‌برد. </p>
  <p>
    <span class="verse-marker">۲۹</span>مردم مسخره کننده و اشخاص احمق مجازات خواهند شد. </p>
  <a id="c20"></a>
  <h2>فصل بیستم </h2>
  <p>
    <span class="verse-marker">۱</span>شراب انسان را به کارهای احمقانه وا‌می‌دارد و مشروب باعث جنگ و دعوا می‌شود. کسانی که خود را به مشروب معتاد می‌کنند، احمق‌اند. </p>
  <p>
    <span class="verse-marker">۲</span>غضب پادشاه مثل غرش شیر است. هر کسی که خشم او را برانگیزاند، جان خود را به خطر می‌اندازد. </p>
  <p>
    <span class="verse-marker">۳</span>اجتناب از نزاع برای انسان عزت می‌آورد. فقط آدم‌های احمق هستند که نزاع برپا می‌کنند. </p>
  <p>
    <span class="verse-marker">۴</span>شخص تنبل به موقع زمین خود را قلبه نمی‌کند، بنابراین، در هنگام برداشت محصول هر چه می‌پالد، چیزی نمی‌یابد. </p>
  <p>
    <span class="verse-marker">۵</span>نیت انسان در عمق دل مشورت‌دهنده مانند آب در تۀ چاه است و شخص عاقل آن را بیرون می‌کشد. </p>
  <p>
    <span class="verse-marker">۶</span>بسا اشخاص ادعا می‌کنند که باوفا هستند، اما چه کسی می‌تواند شخصی را پیدا کند که واقعاً باوفا باشد؟ </p>
  <p>
    <span class="verse-marker">۷</span>فرزندان شخص صادق و راستکار در زندگی سعادتمند خواهند شد. </p>
  <p>
    <span class="verse-marker">۸</span>پادشاهی که بر مسند قضاوت می‌نشیند، بدقت جوانب امر را می‌سنجد و حق را از باطل تشخیص می‌دهد. </p>
  <p>
    <span class="verse-marker">۹</span>چه کسی می‌تواند بگوید که او دل خود را پاک نگهداشته است و از گناه مبرا می‌باشد؟ </p>
  <p>
    <span class="verse-marker">۱۰</span>خداوند از کسانی که در معامله از اوزان و پیمانه‌های تقلبی استفاده می‌کنند، متنفر است. </p>
  <p>
    <span class="verse-marker">۱۱</span>حتی کودکی را می‌توان از طرز رفتارش شناخت و فهمید که آنچه را انجام می‌دهد، پاک و راست است یا نه. </p>
  <p>
    <span class="verse-marker">۱۲</span>گوش شنوا و چشم بینا، هر دو عطیۀ خداوند هستند. </p>
  <p>
    <span class="verse-marker">۱۳</span>اگر خواب را دوست داشته باشی فقیر می‌گردی؛ پس بیدار باش تا سیر شوی. </p>
  <p>
    <span class="verse-marker">۱۴</span>خریدار به جنس می‌نگرد و می‌گوید: «بد است!» اما وقتی آن را خرید، از آن تعریف می‌کند. </p>
  <p>
    <span class="verse-marker">۱۵</span>سخنان حکیمانه گرانبهاتر از طلا و نادرتر از جواهر است. </p>
  <p>
    <span class="verse-marker">۱۶</span>از کسی که پیش تو ضامن شخص بیگانه می‌شود، گرو بگیر. </p>
  <p>
    <span class="verse-marker">۱۷</span>نانی که از راه فریبکاری به‌دست می‌آید، لذیذ است، اما سرانجام کام را تلخ می‌کند. </p>
  <p>
    <span class="verse-marker">۱۸</span>نقشه‌هایت را بدون مشورت با دیگران عملی نکن و بدون تدبیر به جنگ نرو. </p>
  <p>
    <span class="verse-marker">۱۹</span>شخص سخن‌چین رازها را فاش می‌کند، پس با چنین شخصی معاشرت نکن. </p>
  <p>
    <span class="verse-marker">۲۰</span>چراغ زندگی کسی که والدین خود را لعنت کند، خاموش خواهد شد. </p>
  <p>
    <span class="verse-marker">۲۱</span>مالی که به آسانی به‌دست آمده باشد، برکتی نخواهد داشت. </p>
  <p>
    <span class="verse-marker">۲۲</span>بدی را با بدی تلافی نکن، بلکه منتظر باش تا خداوند کاری کند. </p>
  <p>
    <span class="verse-marker">۲۳</span>خداوند از اشخاصی که در معامله از ترازو و اوزان تقلبی کار می‌گیرند، متنفر است. </p>
  <p>
    <span class="verse-marker">۲۴</span>خداوند راه زندگی ما را تعیین می‌کند، پس انسان چگونه می‌تواند بفهمد که راه زندگی او به کجا خاتمه می‌یابد؟ </p>
  <p>
    <span class="verse-marker">۲۵</span>هرگز ناسنجیده قولی به خدا مده، زیرا ممکن است گرفتار شوی. </p>
  <p>
    <span class="verse-marker">۲۶</span>پادشاه دانا مردم بدکار را تشخیص می‌دهد و آن‌ها را شدیداً مجازات می‌کند. </p>
  <p>
    <span class="verse-marker">۲۷</span>وجدان انسان به منزلۀ چراغ خداوند است که تمام رازهای پنهانی او را آشکار می‌سازد. </p>
  <p>
    <span class="verse-marker">۲۸</span>اگر پادشاه مهربان و راستکار باشد، سلطنتش پایدار می‌ماند. </p>
  <p>
    <span class="verse-marker">۲۹</span>جلال و شکوه جوانان، قوت آن‌ها است و عزت پیران موی سفید آن‌ها. </p>
  <p>
    <span class="verse-marker">۳۰</span>تجربه‌های تلخ، از بدی پاک می‌کند و عمق دل را طاهر می‌سازد. </p>
  <a id="c21"></a>
  <h2>فصل بیست و یکم </h2>
  <p>
    <span class="verse-marker">۱</span>دل پادشاه در دست خداوند است و او آن را مانند آب جوی، به هر سو که بخواهد، هدایت می‌کند. </p>
  <p>
    <span class="verse-marker">۲</span>تمام کارهای انسان در نظر خودش درست است، اما انگیزه‌ها را خداوند می‌آزماید. </p>
  <p>
    <span class="verse-marker">۳</span>عدالت و انصاف بیشتر از تقدیم قربانیها خداوند را خوشنود می‌سازد. </p>
  <p>
    <span class="verse-marker">۴</span>مردم بدکار در اختیار غرور و تکبر خود هستند و این شیوه گناه شمرده می‌شود. </p>
  <p>
    <span class="verse-marker">۵</span>نقشۀ با دقت انسان را توانگر می‌کند، اما عجله باعث فقر می‌شود. </p>
  <p>
    <span class="verse-marker">۶</span>ثروتی که از راه ناروا به‌دست می‌آید، هرگز دوام نمی‌کند. پس چرا باید در این راه خود را به خطر بیندازی؟ </p>
  <p>
    <span class="verse-marker">۷</span>ظلم اشخاص بدکار که نمی‌خواهند راستی را بجا آورند، عاقبت بسوی خود شان باز می‌گردد و آن‌ها را نابود می‌کند. </p>
  <p>
    <span class="verse-marker">۸</span>راه شخص گناهکار کج است، اما آدم پاک در راه راستی قدم بر‌می‌دارد. </p>
  <p>
    <span class="verse-marker">۹</span>سکونت در گوشۀ بام بهتر است از زندگی کردن با زن ستیزه‌جو در یک خانۀ مشترک. </p>
  <p>
    <span class="verse-marker">۱۰</span>شخص بدکار ظلم را دوست دارد و حتی همسایه‌اش از دست او در امان نیست. </p>
  <p>
    <span class="verse-marker">۱۱</span>جاهلان تا تنبیه شدن مردم مسخره کننده را نبینند، درس عبرت نمی‌گیرند، اما اشخاص دانا از شنیدن آنچه که به آن‌ها تعلیم داده می‌شود، چیزی می‌آموزند. </p>
  <p>
    <span class="verse-marker">۱۲</span>خدای عادل اعمال خانۀ مردم بدکار را می‌بیند و آن‌ها را واژگون کرده هلاک می‌سازد. </p>
  <p>
    <span class="verse-marker">۱۳</span>کسی که فریاد فقیران را نشنیده می‌گیرد، در روز تنگدستی خود هم فریادرسی نخواهد داشت. </p>
  <p>
    <span class="verse-marker">۱۴</span>آتش خشم را می‌توان با دادن هدیۀ پنهانی خاموش کرد. </p>
  <p>
    <span class="verse-marker">۱۵</span>اجرای عدالت برای آدم راستکار نشاط‌بخش است، اما برای شخص بدکار مصیبت بار. </p>
  <p>
    <span class="verse-marker">۱۶</span>مرگ در انتظار کسانی است که از راه راست منحرف می‌شوند. </p>
  <p>
    <span class="verse-marker">۱۷</span>کسی که عیاشی را دوست دارد، فقیر می‌شود و شخص میگسار و خوشگذران هرگز ثروتمند نخواهد شد. </p>
  <p>
    <span class="verse-marker">۱۸</span>مردم بدکار در همان دامی که برای اشخاص راستکار نهاده‌اند، گرفتار می‌شوند. </p>
  <p>
    <span class="verse-marker">۱۹</span>سکونت در بیابان بی‌آب و علف بهتر است از زندگی کردن با زن ستیزه‌جو. </p>
  <p>
    <span class="verse-marker">۲۰</span>خانۀ شخص دانا از نعمت و ثروت پُر است، اما آدم نادان هر چه را به‌دست می‌آورد برباد می‌دهد. </p>
  <p>
    <span class="verse-marker">۲۱</span>راستکار و مهربان باش تا عمر شاد داشته باشی و از احترام و موفقیت برخوردار شوی. </p>
  <p>
    <span class="verse-marker">۲۲</span>یک شخص دانا می‌تواند شهر مردان باقدرت را تسخیر کند و قلعۀ اعتماد شان را فرو‌ریزد. </p>
  <p>
    <span class="verse-marker">۲۳</span>هر که مواظب سخنان خود باشد، جان خود را از مصیبت‌ها نجات می‌دهد. </p>
  <p>
    <span class="verse-marker">۲۴</span>کسانی که دیگران را مسخره می‌کنند، مغرور و متکبر‌اند. </p>
  <p>
    <span class="verse-marker">۲۵</span>شخص تنبل که از کار کردن امتناع می‌کند، باعث هلاکت خود می‌شود. </p>
  <p>
    <span class="verse-marker">۲۶</span>او تمام روز در خواب و خیال بسر می‌برد، اما شخص راستکار سخاوتمند است و از بخشیدن به دیگران دریغ نمی‌کند. </p>
  <p>
    <span class="verse-marker">۲۷</span>قربانی‌های شریران مورد قبول نیستند، پس چند مرتبه زیادتر وقتی آنرا بخاطر بدی خود تقدیم کنند. </p>
  <p>
    <span class="verse-marker">۲۸</span>شاهد دروغگو نابود خواهد شد، اما سخنان شخص صادق تا ابد باقی می‌مانند. </p>
  <p>
    <span class="verse-marker">۲۹</span>آدم بدکار خودسرانه عمل می‌کند، اما شخص راستکار جوانب امر را می‌سنجد. </p>
  <p>
    <span class="verse-marker">۳۰</span>هیچ حکمت و بصیرت و نقشه‌ای نمی‌تواند علیه خداوند عمل کند. </p>
  <p>
    <span class="verse-marker">۳۱</span>انسان اسپ را برای روز جنگ آماده می‌کند، اما پیروزی را خداوند می‌بخشد. </p>
  <a id="c22"></a>
  <h2>فصل بیست و دوم </h2>
  <p>
    <span class="verse-marker">۱</span>نیکنامی بهتر از ثروت هنگفت است و محبوبیت گرانبهاتر از طلا و نقره. </p>
  <p>
    <span class="verse-marker">۲</span>فقیر و ثروتمند یک وجه مشترک دارند: هر دوی آن‌ها را خداوند آفریده است. </p>
  <p>
    <span class="verse-marker">۳</span>شخص زیرک خطر را می‌بیند و از آن دوری می‌کند، اما آدم جاهل بسوی آن می‌رود و خود را گرفتار می‌سازد. </p>
  <p>
    <span class="verse-marker">۴</span>ثمرۀ تواضع و اطاعت از خداوند، ثروت و احترام و عمر طولانی است. </p>
  <p>
    <span class="verse-marker">۵</span>راه اشخاص بدکار از خارها و دامها پوشیده است. پس اگر جان خود را دوست داری از رفتن به آن راه خودداری کن. </p>
  <p>
    <span class="verse-marker">۶</span>کودک را در راهی که باید برود، تربیه کن و او تا آخر عمر از آن منحرف نخواهد شد. </p>
  <p>
    <span class="verse-marker">۷</span>فقیر، اسیر ثروتمند است و کسی که قرض می‌گیرد غلام قرض‌دهنده است. </p>
  <p>
    <span class="verse-marker">۸</span>هر که ظلم بکارد، آن را درو می‌کند و قدرتش درهم می‌شکند. </p>
  <p>
    <span class="verse-marker">۹</span>شخص سخاوتمندی که غذای خود را با فقرا تقسیم می‌کند، برکت می‌یابد. </p>
  <p>
    <span class="verse-marker">۱۰</span>شخص مسخره کننده را بیرون بینداز تا نزاع و مجادله و دشنام خاتمه یابد. </p>
  <p>
    <span class="verse-marker">۱۱</span>کسی که بخواهد قلبش پاک و کلامش دلنشین باشد، حتی پادشاه هم او را دوست خواهد داشت. </p>
  <p>
    <span class="verse-marker">۱۲</span>خداوند حافظ راستی است و سخنان دروغ را باطل می‌سازد. </p>
  <p>
    <span class="verse-marker">۱۳</span>آدم تنبل در خانه می‌ماند و می‌گوید: «اگر بیرون بروم شیر مرا خواهد خورد.» </p>
  <p>
    <span class="verse-marker">۱۴</span>سخنان زن بدکار مانند یک دام خطرناک است و هر کسی که مورد غضب خداوند باشد در آن گرفتار می‌شود. </p>
  <p>
    <span class="verse-marker">۱۵</span>حماقت در وجود کودک نهفته است، اما تنبیه آن را از او بیرون می‌کند. </p>
  <p>
    <span class="verse-marker">۱۶</span>کسی که بخاطر نفع خود به فقرا ظلم کند و به ثروتمندان هدیه بدهد، عاقبت گرفتار فقر خواهد شد. </p>
  <h3>گفتار حکیمانه </h3>
  <p>
    <span class="verse-marker">۱۷</span>به این سخنان مردان حکیم که به تو یاد می‌دهم، گوش بده و با تمام وجود از آن‌ها پیروی کن، <span class="verse-marker">۱۸</span>زیرا حفظ کردن آن‌ها در دل و جاری کردن آن‌ها بر زبان، کار پسندیده‌ای است. <span class="verse-marker">۱۹</span>این سخنان را امروز به تو تعلیم می‌دهم تا بر خداوند اعتماد کنی. <span class="verse-marker">۲۰</span>این سی کلام برگزیده را که پُر از پند و حکمت‌اند، برای تو نوشته‌ام <span class="verse-marker">۲۱</span>تا حقیقت را همان طوری که هست به تو یاد بدهم و تو نیز آن را به کسانی که از تو سؤال می‌کنند، جواب بدهی. </p>
  <p>
    <span class="verse-marker">۲۲</span>به شخص فقیری که حامی ندارد، ظلم نکن و حق بیچارگان را در محکمه پایمال نساز. <span class="verse-marker">۲۳</span>زیرا خداوند به داد آن‌ها می‌رسد و کسانی را که به آن‌ها ظلم کرده‌اند، بسزای اعمال شان می‌رساند. </p>
  <p>
    <span class="verse-marker">۲۴</span>با اشخاص تُند‌خو که زود خشمگین می‌شوند معاشرت نکن، <span class="verse-marker">۲۵</span>مبادا مثل آن‌ها شوی و زندگی خود را تباه کنی. </p>
  <p>
    <span class="verse-marker">۲۶</span>ضامن کسی نشو و تعهد نکن که او قرض خود را ادا خواهد کرد، <span class="verse-marker">۲۷</span>زیرا اگر مجبور به پرداخت قرض او شوی و نتوانی آن را بپردازی رختخوابت را از زیر پایت بیرون می‌کشد. </p>
  <p>
    <span class="verse-marker">۲۸</span>سرحد مُلک خود را که اجدادت از قدیم تعیین کرده‌اند، به نفع خود تغییر نده. </p>
  <p>
    <span class="verse-marker">۲۹</span>اگر کسی در کار خود ماهر باشد، بدان که او جزو اشخاص گمنام نخواهد بود، بلکه در دربار پادشاهان راه خواهد یافت. </p>
  <a id="c23"></a>
  <h2>فصل بیست و سوم </h2>
  <p>
    <span class="verse-marker">۱</span>وقتی با شخصی مهمی غذا می‌خوری، بخاطر داشته باش که با چه کسی نشسته‌ای. <span class="verse-marker">۲</span>اگر شخص پُرخوری هستی، کارد را بر گلوی خود بگذار <span class="verse-marker">۳</span>و حریص غذاهای لذیذ او نباش، زیرا ممکن است ترا فریب بدهد. </p>
  <p>
    <span class="verse-marker">۴</span>عاقل باش و برای کسب ثروت، خود را خسته نکن، <span class="verse-marker">۵</span>زیرا ثروت پایدار نیست و مانند عقاب می‌پرد و ناپدید می‌شود. </p>
  <p>
    <span class="verse-marker">۶</span>از خوان شخص خسیس غذا نخور و برای طعام‌های لذیذ او حریص نباش، <span class="verse-marker">۷</span>زیرا او حساب هرچه را که بخوری در فکر خود نگاه می‌دارد. او تعارف می‌کند و می‌گوید: «بخور و بنوش»، اما این را از صمیم دل نمی‌گوید. <span class="verse-marker">۸</span>لقمه‌ای را که خورده‌ای استفراغ خواهی کرد و تشکرات تو برباد خواهند رفت. </p>
  <p>
    <span class="verse-marker">۹</span>آدم احمق را نصیحت نکن، زیرا او سخنان حکیمانۀ ترا بی‌اهمیت می‌شمارد. </p>
  <p>
    <span class="verse-marker">۱۰</span>سرحد مُلک خود را که از قدیم تعیین شده تغییر نده و زمین یتیمان را بزور نگیر، <span class="verse-marker">۱۱</span>زیرا خداوند «حامی» آن‌ها باقدرت است و به داد آن‌ها می‌رسد. </p>
  <p>
    <span class="verse-marker">۱۲</span>وقتی معلم‏ ترا تعلیم می‌دهد، از صمیم دل به سخنان آموزندۀ آنها‏ گوش بده. </p>
  <p>
    <span class="verse-marker">۱۳</span>از تأدیب کردن فرزند خویش کوتاهی نکن، زیرا تنبیه او را نمی‌کشد، <span class="verse-marker">۱۴</span>بلکه جان او را از هلاکت نجات می‌دهد. </p>
  <p>
    <span class="verse-marker">۱۵</span>فرزندم، اگر حکمت بیآموزی، دل من شاد می‌شود، <span class="verse-marker">۱۶</span>و هنگامی که سخن راست بگوئی تمام وجودم به وجد می‌آید. </p>
  <p>
    <span class="verse-marker">۱۷</span>به بدکاران حسادت نورز، بلکه آرزوی تو اطاعت از خداوند باشد، <span class="verse-marker">۱۸</span>زیرا در اینصورت آیندۀ خوبی خواهی داشت و امید تو برباد نخواهد رفت. </p>
  <p>
    <span class="verse-marker">۱۹</span>فرزندم، عاقل باش و به سخنانم گوش بده. در راه راست قدم بردار <span class="verse-marker">۲۰</span>و با مردم شرابخور و شکم پرست معاشرت نکن، <span class="verse-marker">۲۱</span>زیرا کسانی که کارشان فقط خوردن و خوابیدن است، فقیر و محتاج می‌شوند. </p>
  <p>
    <span class="verse-marker">۲۲</span>به نصیحت پدرت که ترا به وجود آورده است، گوش بده و مادرت را هنگامی که پیر می‌شود، خوار نشمار. <span class="verse-marker">۲۳</span>در پی حقیقت باش و حکمت و ادب و دانش را کسب کن و به هیچ قیمتی آن‌ها را از دست نده. <span class="verse-marker">۲۴-۲۵</span>فرزند راستکار و دانا باش تا باعث خوشی و خوشنودی پدر و مادرت شوی. </p>
  <p>
    <span class="verse-marker">۲۶</span>فرزندم، سخنان مرا بشنو و زندگی مرا سرمشق خود قرار ده. <span class="verse-marker">۲۷</span>بدان که زن بدکاره دام خطرناکی است. <span class="verse-marker">۲۸</span>او مانند راهزن در کمین قربانی‌های خود می‌نشیند و به تعداد مردم خیانتکار می‌افزاید. </p>
  <p>
    <span class="verse-marker">۲۹</span>مصیبت و بدبختی نصیب چه کسی می‌شود؟ آن کیست که همیشه جنگ و دعوا برپا می‌کند، بی‌جهت زخمی می‌شود و چشمانش تار می‌گردند؟ <span class="verse-marker">۳۰</span>کسی که دایم شراب می‌خورد و بدنبال میگساری می‌رود. <span class="verse-marker">۳۱</span>پس فریفتۀ شراب گلگون نشو که در پیاله به تو چشمک می‌زند و بعد آهسته از گلویت پائین می‌رود، <span class="verse-marker">۳۲</span>در آخر، مثل مار کشنده ترا نیش می‌زند و مانند کفچه‌مار ترا می‌گزد. <span class="verse-marker">۳۳</span>چشمانت چیزهای عجیب و غریب می‌بینند و گرفتار وهم و خیال می‌گردی. <span class="verse-marker">۳۴</span>مانند کسی می‌شوی که در بحر خوابیده و با امواج آن دست و پنجه نرم می‌کند. <span class="verse-marker">۳۵</span>می‌گوئی: «مرا زدند، اما دردی را احساس نمی‌کنم. چه وقت به هوش می‌آیم تا یک پیالۀ دیگر بنوشم؟» </p>
  <a id="c24"></a>
  <h2>فصل بیست و چهارم </h2>
  <p>
    <span class="verse-marker">۱</span>به اشخاص بدکار حسادت نورز و آرزوی دوستی آن‌ها را نداشته باش، <span class="verse-marker">۲</span>زیرا تمام فکر و ذکر آن‌ها این است که به مردم ظلم کنند، و هر وقتیکه دهان می‌گشایند مردم را می‌رنجانند. </p>
  <p>
    <span class="verse-marker">۳</span>خانه بر بنای حکمت و دانش آباد می‌گردد، <span class="verse-marker">۴</span>اطاق‌هایش با دانائی از اسباب نفیس و گرانقیمت پُر می‌شوند. </p>
  <p>
    <span class="verse-marker">۵</span>شخص دانا و فهمیده از قدرت زیاد برخوردار است و همیشه به قدرت خود می‌افزاید. <span class="verse-marker">۶</span>پیروزی در جنگ مربوط به تدابیر خوب و مشورت زیاد است. </p>
  <p>
    <span class="verse-marker">۷</span>شخص احمق نمی‌تواند به حکمت دست یابد. وقتی موضوع مهمی مورد بحث قرار می‌گیرد، او حرفی برای گفتن ندارد. </p>
  <p>
    <span class="verse-marker">۸</span>کسی که دایم نقشه‌های پلید در سر می‌پروراند، عاقبت رسوا می‌شود. <span class="verse-marker">۹</span>نقشه‌های آدم احمق گناه‌آلود‌اند و کسی که دیگران را مسخره می‌کند، مورد نفرت همۀ مردم می‌باشد. </p>
  <p>
    <span class="verse-marker">۱۰</span>اگر سختی‌های زندگی را تحمل کرده نتوانی، شخص ضعیفی هستی. </p>
  <p>
    <span class="verse-marker">۱۱</span>از نجات دادن کسی که به ناحق محکوم شده است، کوتاهی نکن. <span class="verse-marker">۱۲</span>نگو که از ماجرا بیخبر بوده‌ای، زیرا خدائی که جان ترا در دست دارد و از دل تو آگاه است، می‌داند که تو از همه چیز باخبر بوده‌ای. او هر کسی را مطابق اعمالش جزا می‌دهد. </p>
  <p>
    <span class="verse-marker">۱۳-۱۴</span>فرزندم، همانطوری که خوردن عسل کام ترا شیرین می‌کند، کسب حکمت نیز برای جان تو شیرین خواهد بود. کسی که حکمت می‌آموزد آیندۀ خوبی در انتظارش می‌باشد و امیدهای او برباد نمی‌رود. </p>
  <p>
    <span class="verse-marker">۱۵</span>مانند بدکاران نباش که منتظر هستند تا خانهٔ مردم درستکار را غارت و ویران کنند، <span class="verse-marker">۱۶</span>زیرا شخص راستکار حتی اگر هفت بار هم بیفتد، باز بر‌می‌خیزد، ولی اشخاص بدکار گرفتار بلا شده سرنگون می‌گردند. </p>
  <p>
    <span class="verse-marker">۱۷</span>وقتی دشمنانت دچار مصیبت می‌شوند، خوشحال نشو و هنگامی که می‌افتند خوشی نکن، <span class="verse-marker">۱۸</span>زیرا خداوند این کار ترا می‌بیند و نمی‌پسندد و آنگاه از مجازات آن‌ها دست بر‌می‌دارد. </p>
  <p>
    <span class="verse-marker">۱۹</span>بخاطر مردم بدکار، تشویش نداشته باش و به آن‌ها حسادت نورز، <span class="verse-marker">۲۰</span>زیرا شخص بدکار آینده‌ای ندارد و چراغش خاموش می‌شود. </p>
  <p>
    <span class="verse-marker">۲۱</span>فرزندم از خداوند و پادشاه بترس و با کسانی که علیه آن‌ها شورش می‌کنند همدست نشو. <span class="verse-marker">۲۲</span>زیرا نابودی آن‌ها ناگهانی است و کسی نمی‌داند که خداوند و پادشاه چه بلائی را بر سر آن‌ها می‌آورد. </p>
  <h3>چند سخن حکیمانۀ دیگر </h3>
  <p>
    <span class="verse-marker">۲۳</span>مردان حکیم این سخنان را نیز گفته‌اند: </p>
  <p>قاضی نباید در وقت محاکمه از کسی طرفداری کند. <span class="verse-marker">۲۴</span>هر کسی که به مجرم بگوید: «تو بیگناه هستی»، مورد لعنت و نفرت مردم قرار می‌گیرد. <span class="verse-marker">۲۵</span>اما شخصی که گناهکار را محکوم کند، سعادت و برکت نصیبش می‌شود. </p>
  <p>
    <span class="verse-marker">۲۶</span>جواب صادقانه مانند بوسۀ یک دوست دلچسپ است. </p>
  <p>
    <span class="verse-marker">۲۷</span>اول کار و کسبی برای خود پیدا کن و بعد خانه و خانواده‌ات را تشکیل بده. </p>
  <p>
    <span class="verse-marker">۲۸</span>علیه همسایه‌ات شهادت دروغ مده و سخنان غلط در باره‌اش بر زبان نیاور. <span class="verse-marker">۲۹</span>نگو: «همان بلائی را که بر سر من آورده بر سر خودش می‌آورم.» </p>
  <p>
    <span class="verse-marker">۳۰</span>از کنار مزرعۀ آدم تنبل و تاکستان مرد احمق گذشتم. <span class="verse-marker">۳۱</span>در همه جا خار روئیده بود. علف‌های هرزه زمین را پوشانده و دیوار مزرعه فروریخته بود. <span class="verse-marker">۳۲</span>با دیدن این منظره به فکر فرورفتم و این درس را آموختم: <span class="verse-marker">۳۳</span>کسی که دست بر دست هم می‌گذارد و دایم می‌خوابد و استراحت می‌کند، <span class="verse-marker">۳۴</span>عاقبت فقر و تنگدستی مثل راهزن مسلحی به سراغش می‌آید. </p>
  <a id="c25"></a>
  <h2>فصل بیست و پنجم </h2>
  <h3>امثال بیشتر سلیمان </h3>
  <p>
    <span class="verse-marker">۱</span>اینها نیز از امثال سلیمان‌اند که کاتبانِ حزقیا، پادشاه یهودا آن‌ها را نقل کرده‌اند: </p>
  <p>
    <span class="verse-marker">۲</span>عظمت خدا در پوشاندن اسرارش می‌باشد، اما عظمت پادشاه در دانستن عمق مسائل. </p>
  <p>
    <span class="verse-marker">۳</span>پی بردن به افکار پادشاه مانند دست یافتن به آسمان و عمق زمین، غیر ممکن است. </p>
  <p>
    <span class="verse-marker">۴</span>ناپاکی را از نقره جدا کن تا زرگر بتواند از آن ظرفی بسازد. <span class="verse-marker">۵</span>مأمورین بدکارِ پادشاه را از او دور کن تا تخت او در عدالت پایدار بماند. </p>
  <p>
    <span class="verse-marker">۶</span>وقتی بحضور پادشاه می‌روی، خود را شخص بزرگی مپندار و در جای بزرگان منشین، <span class="verse-marker">۷</span>چون بهتر است به تو گفته شود: «بالا‌تر بنشین»، از اینکه ترا در برابر چشمان بزرگان در جای پائینتر بنشانند. </p>
  <p>
    <span class="verse-marker">۸</span>وقتی با همسایه‌ات اختلاف داری، به عجله به محکمه نرو، زیرا اگر در آخر ثابت شود که حق با او بوده است، تو چه خواهی کرد؟ </p>
  <p>
    <span class="verse-marker">۹</span>وقتی با همسایه‌ات دعوا می‌کنی، رازی را که از دیگران شنیده‌ای فاش نکن، <span class="verse-marker">۱۰</span>زیرا در اینصورت دیگر کسی به تو اطمینان نخواهد کرد و بدنام خواهی شد. </p>
  <p>
    <span class="verse-marker">۱۱</span>سخنی که بجا گفته شود، مانند نگین‌های طلا است که در ظرف نقره‌ای نشانده شده باشند. </p>
  <p>
    <span class="verse-marker">۱۲</span>نصیحت شخص دانا برای گوش شنوا مانند حلقۀ طلا و جواهر، با‌ارزش است. </p>
  <p>
    <span class="verse-marker">۱۳</span>خدمتگار صادق همچون آب سرد در گرمای تابستان، روح آقای خود را تازه می‌کند. </p>
  <p>
    <span class="verse-marker">۱۴</span>کسی که دَم از سخاوت می‌زند، اما چیزی به کسی نمی‌بخشد، مانند ابر و بادی است که باران نمی‌آورد. </p>
  <p>
    <span class="verse-marker">۱۵</span>شخص صبور می‌تواند حتی حاکم را قانع سازد و زبان نرم می‌تواند هر مانعی قوی را از بین بردارد. </p>
  <p>
    <span class="verse-marker">۱۶</span>اگر به عسل دست یابی زیاد از حد نخور، زیرا ممکن است دل‌بد شوی و استفراغ کنی. <span class="verse-marker">۱۷</span>به خانۀ همسایه ات زیاد از حد نرو، مبادا از تو سیر و متنفر شود. </p>
  <p>
    <span class="verse-marker">۱۸</span>شهادت دروغ مثل تبر و شمشیر و تیرِ تیز، صدمه می‌زند. </p>
  <p>
    <span class="verse-marker">۱۹</span>اعتماد کردن به شخص خائن در زمان سختی مانند جویدن غذا با دندان لق و دویدن با پای شکسته است. </p>
  <p>
    <span class="verse-marker">۲۰</span>آواز خواندن برای شخص غمگین مثل کشیدن لباس از تن، در هوای سرد و پاشیدن نمک بر زخم او است. </p>
  <p>
    <span class="verse-marker">۲۱</span>اگر دشمنت گرسنه باشد، به او غذا بده و اگر تشنه باشد، او را آب بنوشان. <span class="verse-marker">۲۲</span>این عمل تو او را شرمنده می‌سازد و خداوند به تو پاداش می‌دهد. </p>
  <p>
    <span class="verse-marker">۲۳</span>همانطوری که بادِ شمال باران می‌آورد، بدگوئی هم خشم و عصبانیت ببار می‌آورد. </p>
  <p>
    <span class="verse-marker">۲۴</span>سکونت در گوشۀ بام بهتر است از زندگی کردن با زن ستیزه‌جو در خانۀ مشترک. </p>
  <p>
    <span class="verse-marker">۲۵</span>خبر خوشی که از دیار دور می‌رسد، همچون آب سردی است که به کام شخص تشنه لب می‌ریزد. </p>
  <p>
    <span class="verse-marker">۲۶</span>سازش آدم راستکار با شخص بدکار مانند آلوده کردن منبع آب و گِل‌آلود ساختن چشمه است. </p>
  <p>
    <span class="verse-marker">۲۷</span>همانطوری که افراط در خوردن عسل مضر است، انتظار تعریف و تمجید از مردم نیز ناپسند است. </p>
  <p>
    <span class="verse-marker">۲۸</span>کسی که بر نفس خویش تسلط ندارد، مثل شهر بی‌دیوار و آمادۀ انهدام است. </p>
  <a id="c26"></a>
  <h2>فصل بیست و ششم </h2>
  <p>
    <span class="verse-marker">۱</span>همانطوری که باریدن برف در تابستان یا باران در فصل درو خلاف قانون طبیعت است، احترام داشتن به اشخاص نادان هم جایز نیست. </p>
  <p>
    <span class="verse-marker">۲</span>نفرین، اگر مستحق آن نباشی، صدمه‌ای به تو نمی‌رساند و مانند پرنده‌ای است که به هر طرف پرواز می‌کند و در جائی نمی‌نشیند. </p>
  <p>
    <span class="verse-marker">۳</span>قمچین برای اسپ، قیزه برای الاغ و چوب برای تنبیه احمق ضرور است. </p>
  <p>
    <span class="verse-marker">۴</span>کسی که به سؤال احمقانه جواب بدهد، مثل سؤال کنندۀ آن احمق است. </p>
  <p>
    <span class="verse-marker">۵</span>پس باید به سؤال احمقانه جواب احمقانه داد تا کسی که سؤال کرده فکر نکند که عاقل است. </p>
  <p>
    <span class="verse-marker">۶</span>کسی که به‌دست آدم احمق پیغام می‌فرستد، مثل شخصی است که پای خود را قطع می‌کند و یا زهر می‌خورد. </p>
  <p>
    <span class="verse-marker">۷</span>مَثَلی که از دهان شخص نادان بیرون می‌آید، مانند پای لنگ سست است. </p>
  <p>
    <span class="verse-marker">۸</span>احترام داشتن به آدم احمق مانند بستن سنگ به فلاخن کار احمقانه است. </p>
  <p>
    <span class="verse-marker">۹</span>مَثَلی که از دهان آدم احمق بیرون می‌آید، همچون خاری که به دست شخص احمق فرو‌می‌رود و او حس نمی‌کند، بی‌اثر است. </p>
  <p>
    <span class="verse-marker">۱۰</span>کسی که آدم احمق را استخدام می‌کند، مانند تیراندازی است که هر رهگذری را مجروح می‌سازد. </p>
  <p>
    <span class="verse-marker">۱۱</span>همانطوری که سگ به استفراغ خود بر‌می‌گردد، به همان ترتیب شخص احمق حماقت خود را تکرار می‌کند. </p>
  <p>
    <span class="verse-marker">۱۲</span>کسی که در نظر خودش عاقل است، از یک احمق هم نادان‌تر است. </p>
  <p>
    <span class="verse-marker">۱۳</span>آدم تنبل پای خود را از خانه بیرون نمی‌گذارد و می‌گوید: «شیرهای درنده در کوچه‌ها هستند!» <span class="verse-marker">۱۴</span>او مانند دروازه‌ای که بر پاشنۀ خود می‌چرخد، در رختخواب می‌غلتد و از آن جدا نمی‌شود. <span class="verse-marker">۱۵</span>دست خود را بطرف بشقاب دراز می‌کند، اما از فرط تنبلی لقمه را به دهان خود نمی‌گذارد. <span class="verse-marker">۱۶</span>با اینهم او خود را داناتر از هفت مرد عاقل می‌داند. </p>
  <p>
    <span class="verse-marker">۱۷</span>کسی که در دعوائی دخالت می‌کند که مربوط به او نیست، مانند شخصی است که از گوشهای سگی می‌گیرد. </p>
  <p>
    <span class="verse-marker">۱۸-۱۹</span>شخصی که همسایۀ خود را فریب بدهد و بعد به او بگوید که شوخی کرده است، مثل دیوانه‌ای است که به هر طرف آتش و تیرهای مرگبار پرتاب می‌کند. </p>
  <p>
    <span class="verse-marker">۲۰</span>اگر هیزم نباشد، آتش خاموش می‌شود. اگر سخن‌چین نباشد، نزاع فرو‌می‌نشیند. </p>
  <p>
    <span class="verse-marker">۲۱</span>همانطوری که زغال و هیزم آتش را مشتعل می‌سازد، مرد ستیزه‌جو هم جنگ و دعوا را برپا می‌کند. </p>
  <p>
    <span class="verse-marker">۲۲</span>حرف‌های آدم سخن‌چین مانند لقمه‌های لذیذی است که با لذت بلعیده می‌شوند. </p>
  <p>
    <span class="verse-marker">۲۳</span>سخنان شیرین و فریبنده، شرارت دل را پنهان می‌کند، درست مثل لعابی که ظرف گِلی را می‌پوشاند. </p>
  <p>
    <span class="verse-marker">۲۴</span>شخص کینه‌توز با حرف‌های خود کینۀ دل خود را مخفی می‌کند، <span class="verse-marker">۲۵</span>اما تو فریب حرف‌های فریبندۀ او را نخور، زیرا دلش پُر از نفرت است. <span class="verse-marker">۲۶</span>اگرچه نفرت خود را با حیله پنهان می‌کند، ولی سرانجام خوی پلید او بر همه کس آشکار می‌گردد. </p>
  <p>
    <span class="verse-marker">۲۷</span>هر کسی که برای دیگران چاه بکند، خودش در آن می‌افتد. هر که سنگی را بطرف دیگران بغلتاند، آن سنگ بر‌می‌گردد و بالای خود او می‌افتد. </p>
  <p>
    <span class="verse-marker">۲۸</span>زبان درغگو از شنونده‌اش نفرت دارد و به او آسیب می‌رساند. سخن چاپلوس جز خرابی چیزی دیگری ببار نمی‌آورد. </p>
  <a id="c27"></a>
  <h2>فصل بیست و هفتم </h2>
  <p>
    <span class="verse-marker">۱</span>دربارۀ فردایت با غرور صحبت نکن، زیرا نمی‌دانی که فردا چه پیش خواهد آمد. </p>
  <p>
    <span class="verse-marker">۲</span>هرگز از خودت تعریف نکن، بگذار دیگران از تو تعریف کنند. </p>
  <p>
    <span class="verse-marker">۳</span>حمل بار سنگ و ریگ سخت است، اما تحمل سختی‌هائی که یک شخص احمق ایجاد می‌کند، از آن هم سخت‌تر است. </p>
  <p>
    <span class="verse-marker">۴</span>حسادت خطرناکتر و بی‌رحمتر از خشم و غضب است. </p>
  <p>
    <span class="verse-marker">۵</span>سرزنش آشکار از محبت پنهان بهتر است. </p>
  <p>
    <span class="verse-marker">۶</span>زخم دوست بهتر از بوسۀ دشمن است. </p>
  <p>
    <span class="verse-marker">۷</span>شکم سیر حتی از عسل کراهت دارد، اما برای شکم گرسنه هر چیزِ تلخ، شیرین است. </p>
  <p>
    <span class="verse-marker">۸</span>کسی که خانۀ خود را ترک می‌کند، همچون پرنده‌ای است که از آشیانۀ خود آواره شده باشد. </p>
  <p>
    <span class="verse-marker">۹</span>مشورۀ صمیمانۀ یک دوست همچون عطری خوشبو دلپذیر است. </p>
  <p>
    <span class="verse-marker">۱۰</span>دوست خود و دوست والدینت را هرگز ترک نکن، و وقتی که در سختی هستی، بسراغ خویشاوندانت نرو. همسایۀ نزدیک از خویشاوندان دور بهتر است. </p>
  <p>
    <span class="verse-marker">۱۱</span>فرزندم، حکمت بیآموز و دل مرا شاد کن تا بتوانم جواب کسانی را که سرزنشم می‌کنند، بدهم. </p>
  <p>
    <span class="verse-marker">۱۲</span>شخص زیرک خطر را می‌بیند و از آن اجتناب می‌کند، اما آدم جاهل بسوی آن می‌رود و خود را گرفتار می‌سازد. </p>
  <p>
    <span class="verse-marker">۱۳</span>از کسی که پیش تو ضامن شخص بیگانه‌ای می‌شود، گرو بگیر. </p>
  <p>
    <span class="verse-marker">۱۴</span>اگر صبح وقت با دعای خیر دوستت را از خواب بیدار کنی، دعای تو همچون لعنت خواهد بود. </p>
  <p>
    <span class="verse-marker">۱۵</span>چکیدن دائمی آب در روز بارانی و زن ستیزه‌جو مثل هم هستند. <span class="verse-marker">۱۶</span>هر که بخواهد با او مقابله کند، مثل کسی است که بخواهد مانع وزیدن باد گردد و یا اینکه روغن را در دست خود نگهدارد. </p>
  <p>
    <span class="verse-marker">۱۷</span>همانطوری که آهن، آهن را تیز می‌کند، دوست نیز شخصیت دوست خود را اصلاح می‌کند. </p>
  <p>
    <span class="verse-marker">۱۸</span>هر که از درخت انجیر نگهداری کند، از میوه‌اش هم خواهد خورد، و هر کسی که به آقای خود خدمت کند، عزت می‌یابد. </p>
  <p>
    <span class="verse-marker">۱۹</span>همانطوری که انسان در آب، انعکاس روی خود را می‌بیند، در قلب دیگران نیز انعکاس شخصیت خود را مشاهده می‌کند. </p>
  <p>
    <span class="verse-marker">۲۰</span>همانطوری که دنیای مردگان از بلعیدن زندگان سیر نمی‌شود، خواهشهای انسان هم هرگز ارضا نمی‌گردند. </p>
  <p>
    <span class="verse-marker">۲۱</span>طلا و نقره را بوسیلۀ آتش می‌آزمایند، اما انسان را از عکس‌العملش در برابر تعریف و تمجید دیگران می‌توان شناخت. </p>
  <p>
    <span class="verse-marker">۲۲</span>اگر شخص احمق را در هاوَن هم بکوبی، حماقتش از او جدا نمی‌شود. </p>
  <p>
    <span class="verse-marker">۲۳-۲۴</span>مال و دارائی زود از بین می‌رود و تاج و تخت پادشاه تا ابد برای اولادۀ او باقی نمی‌ماند. پس تو با دقت از گله و رمه‌ات مواظبت کن، <span class="verse-marker">۲۵</span>زیرا وقتی بیده چیده می‌شود و محصول تازه ببار می‌آید و علف کوهستان جمع‌آوری می‌شود، <span class="verse-marker">۲۶</span>آنگاه از پشم گوسفندانت لباس تهیه خواهی کرد، از فروش بزهایت زمین خواهی خرید <span class="verse-marker">۲۷</span>و از شیر بقیۀ بزهایت تو و خانواده و کنیزانت سیر خواهید شد. </p>
  <a id="c28"></a>
  <h2>فصل بیست و هشتم </h2>
  <p>
    <span class="verse-marker">۱</span>مردم بدکار می‌گریزند، در حالیکه کسی آن‌ها را تعقیب نمی‌کند، اما اشخاص صادق مثل شیر، شجاع هستند. </p>
  <p>
    <span class="verse-marker">۲</span>وقتی ملتی گرفتار آشوب می‌شود، دولتش به آسانی سرنگون می‌گردد، اما رهبران راستکار و عاقل مایۀ ثبات مملکت هستند. </p>
  <p>
    <span class="verse-marker">۳</span>حاکمی که بر فقرا ظلم می‌کند، مانند باران شدیدی است که محصول را از بین می‌برد. </p>
  <p>
    <span class="verse-marker">۴</span>قانون شکنی، ستایش مردم بدکار است، اما اطاعت از قانون، مبارزه با فساد می‌باشد. </p>
  <p>
    <span class="verse-marker">۵</span>عدالت برای مردم بدکار بی‌معنی است، اما پیروان خداوند اهمیت آن را بخوبی می‌دانند. </p>
  <p>
    <span class="verse-marker">۶</span>بهتر است که انسان فقیر و راستکار باشد، تا اینکه ثروتمند و فریبکار. </p>
  <p>
    <span class="verse-marker">۷</span>جوانی که از قانون اطاعت می‌کند، عاقل است، اما کسی که همنشین مردم شریر و بدکار است، باعث ننگ پدر خود می‌شود. </p>
  <p>
    <span class="verse-marker">۸</span>مالی که از راه سودخوری و منفعت‌جوئی از فقرا حاصل شود، عاقبت به‌دست کسی می‌افتد که بر فقرا رحم می‌کند. </p>
  <p>
    <span class="verse-marker">۹</span>خدا از دعای کسانی که احکام او را اطاعت نمی‌کنند، نفرت دارد. </p>
  <p>
    <span class="verse-marker">۱۰</span>هر که دام بر راه شخص راستکار بنهد و او را براه بد بکشاند، عاقبت به دام خود گرفتار می‌شود، اما اشخاص نیک پاداش خوبی می‌گیرند. </p>
  <p>
    <span class="verse-marker">۱۱</span>ثروتمندان خود را عاقل می‌پندارند، اما فقیر خردمند از واقعیت باطن آن‌ها باخبر است. </p>
  <p>
    <span class="verse-marker">۱۲</span>وقتی مردمان نیک پیروز می‌شوند، همه خوشی می‌کنند، اما هنگامی که بدکاران به قدرت می‌رسند، مردم مخفی می‌شوند. </p>
  <p>
    <span class="verse-marker">۱۳</span>هر که گناه خود را بپوشاند، هرگز کامیاب نمی‌شود، اما کسی که به گناه خود اعتراف کند و از آن دست بکشد، خدا بر او رحم می‌کند. </p>
  <p>
    <span class="verse-marker">۱۴</span>خوشا بحال کسی که از خداوند می‌ترسد، زیرا هر که در برابر خدا سرسختی نشان بدهد، گرفتار بلا و بدبختی می‌شود. </p>
  <p>
    <span class="verse-marker">۱۵</span>مردم بیچاره‌ای که زیر سلطۀ حاکم ظالمی زندگی می‌کنند، مانند کسانی می‌باشند که گرفتار شیر غران و یا خرس گرسنه هستند. </p>
  <p>
    <span class="verse-marker">۱۶</span>پادشاه نادان بر مردم ظلم می‌کند، اما آن پادشاهی که از بی‌عدالتی و رشوه‌خوری نفرت داشته باشد، سلطنتش طولانی خواهد بود. </p>
  <p>
    <span class="verse-marker">۱۷</span>عذابِ وجدان شخص قاتل، او را بسوی مجازات می‌برد، پس تو سعی نکن که او را از عذابش برهانی. </p>
  <p>
    <span class="verse-marker">۱۸</span>هر که در راه راست ثابت قدم باشد، در امان می‌ماند، اما کسی که به راههای کج برود، به زمین می‌خورد. </p>
  <p>
    <span class="verse-marker">۱۹</span>هر که در زمین خود زراعت کند، نان کافی خواهد داشت، اما کسی که وقت خود را به تنبلی بگذراند، فقر گریبانگیر او می‌شود. </p>
  <p>
    <span class="verse-marker">۲۰</span>اشخاص راستکار کامیاب می‌شوند، ولی کسانی که برای ثروتمند شدن عجله می‌کنند، بی‌سزا نمی‌مانند. </p>
  <p>
    <span class="verse-marker">۲۱</span>طرفداری، کار درستی نیست، اما قضاتی هم هستند که بخاطر یک لقمه نان بی‌عدالتی می‌کنند. </p>
  <p>
    <span class="verse-marker">۲۲</span>آدم خسیس فقط به فکر جمع‌آوری ثروت است، غافل از اینکه فقر در انتظار او است. </p>
  <p>
    <span class="verse-marker">۲۳</span>اگر اشتباه کسی را به او گوشزد کنی، در آخر بیشتر از کسی که پیش او چاپلوسی کرده است، از تو قدردانی خواهد کرد. </p>
  <p>
    <span class="verse-marker">۲۴</span>کسی که از والدین خود دزدی می‌کند و می‌گوید: «کار بدی نکرده ام»، از یک دزد کمتر نیست. </p>
  <p>
    <span class="verse-marker">۲۵</span>حرص و طمع باعث جنگ و جدال می‌شود، اما توکل نمودن بر خداوند انسان را کامیاب می‌سازد. </p>
  <p>
    <span class="verse-marker">۲۶</span>کسی که از عقاید خود پیروی می‌کند، احمق است، اما هر که پیرو حکمت باشد، در امان می‌ماند. </p>
  <p>
    <span class="verse-marker">۲۷</span>اگر به فقرا کمک کنی، هرگز محتاج نمی‌شوی، اما اگر روی خود را از آن‌ها برگردانی، مورد لعنت قرار می‌گیری. </p>
  <p>
    <span class="verse-marker">۲۸</span>هنگامی که مردم بدکار به قدرت می‌رسند، مردم مخفی می‌شوند، اما وقتی آن‌ها سقوط می‌کنند، اشخاص راستکار قدرت را به‌دست می‌گیرند. </p>
  <a id="c29"></a>
  <h2>فصل بیست و نهم </h2>
  <p>
    <span class="verse-marker">۱</span>کسی که بعد از سرزنش زیاد بازهم سرسختی کند، ناگهان خُرد می‌شود و علاجی نخواهد داشت. </p>
  <p>
    <span class="verse-marker">۲</span>تا وقتی که قدرت به‌دست اشخاص نیک باشد، مردم خوشحال هستند، ولی اگر قدرت به‌دست افراد بد افتد، مردم می‌نالند. </p>
  <p>
    <span class="verse-marker">۳</span>پسر عاقل پدر خود را خوشحال می‌سازد، اما پسری که بدنبال زنان بدکار می‌رود، دارائی او را برباد می‌دهد. </p>
  <p>
    <span class="verse-marker">۴</span>پادشاه عادل به کشور خود ثبات می‌بخشد، ولی آنکه رشوت می‌گیرد، مملکت خود را نابود می‌سازد. </p>
  <p>
    <span class="verse-marker">۵</span>شخص متملق با چاپلوسی به دوست خود صدمه می‌زند. </p>
  <p>
    <span class="verse-marker">۶</span>اشخاص بدکار در دام گناه خود گرفتار می‌شوند، اما شادکامی نصیب مردم راستکار می‌گردد. </p>
  <p>
    <span class="verse-marker">۷</span>شخص راستکار نسبت به فقرا با انصاف است، اما آدم بدکار به فکر آن‌ها نیست. </p>
  <p>
    <span class="verse-marker">۸</span>شخص احمقی که دیگران را مسخره می‌کند، شهری را به آشوب می‌آورد، اما آدم دانا خشم را فرو‌می‌نشاند. </p>
  <p>
    <span class="verse-marker">۹</span>وقتی یک آدم عاقل با یک شخص احمق به محکمه می‌رود، مرد احمق خشمگین می‌شود و او را مسخره می‌کند و کار بجائی نمی‌رسد. </p>
  <p>
    <span class="verse-marker">۱۰</span>اشخاص خون آشام از افراد راستکار متنفرند و قصد جانشان را دارند. </p>
  <p>
    <span class="verse-marker">۱۱</span>آدم احمق بزودی خشم خود را ظاهر می‌سازد، اما شخص عاقل از خشم خود جلوگیری می‌کند. </p>
  <p>
    <span class="verse-marker">۱۲</span>اگر حاکم به سخنان دروغ گوش بدهد، تمام خادمانش دروغگو می‌شوند. </p>
  <p>
    <span class="verse-marker">۱۳</span>فقیر و ثروتمند در یک چیز مثل هم هستند: خداوند به هر دوی آن‌ها چشم بینا داده است. </p>
  <p>
    <span class="verse-marker">۱۴</span>پادشاهی که نسبت به مردم مسکین با‌انصاف باشد، سلطنتش همیشه پایدار می‌ماند. </p>
  <p>
    <span class="verse-marker">۱۵</span>برای تربیۀ کودکان چوب و‎ ‎تأدیب لازم است، اگر او را آزاد گذاری و سرزنش نکنی، باعث شرمندگی مادر خود می‌شود. </p>
  <p>
    <span class="verse-marker">۱۶</span>وقتی اشخاص بدکار به قدرت می‌رسند، فساد زیاد می‌شود. اما مردم راستکار سقوط آن‌ها را بچشم خواهند دید. </p>
  <p>
    <span class="verse-marker">۱۷</span>فرزندت را تأدیب کن تا باعث خوشی و آرامش تو گردد. </p>
  <p>
    <span class="verse-marker">۱۸</span>مردمی که راهنمای شان خدا نباشد، سرکش می‌شوند، خوشا بحال قومی که از احکام خدا پیروی می‌کنند. </p>
  <p>
    <span class="verse-marker">۱۹</span>خادمان تنها با نصیحت اصلاح نمی‌شوند، زیرا آن‌ها هرچند سخنان ترا بفهمند، اما به آن‌ها توجه نمی‌کنند. </p>
  <p>
    <span class="verse-marker">۲۰</span>شخصی که بدون فکر کردن و با عجله حرف می‌زند، از یک احمق هم بدتر است. </p>
  <p>
    <span class="verse-marker">۲۱</span>خادمی که آقایش او را از کودکی بناز پرورده باشد، سرانجام تمام دارائی آقای خود را غصب می‌کند. </p>
  <p>
    <span class="verse-marker">۲۲</span>شخص تندخو نزاع برپا می‌کند و آدم بدخُلق فتنه‌انگیز است. </p>
  <p>
    <span class="verse-marker">۲۳</span>تکبر، انسان را به زمین می‌زند، اما فروتنی باعث سرفرازی می‌شود. </p>
  <p>
    <span class="verse-marker">۲۴</span>کسی که با دزد همدست می‌شود، به جان خود دشمنی می‌کند، اگر در محکمه حقیقت را بگوید، مجازات خواهد شد و اگر حقیقت را نگوید، خدا او را لعنت می‌‌کند. </p>
  <p>
    <span class="verse-marker">۲۵</span>کسی که از انسان می‌ترسد در دام می‌افتد، اما هرکه بر خدا توکل می‌کند، در امان می‌ماند. </p>
  <p>
    <span class="verse-marker">۲۶</span>بسیاری از مردم از حاکم انتظار لطف را دارند، اما داوری فقط به‌دست خداوند است. </p>
  <p>
    <span class="verse-marker">۲۷</span>اشخاص راستکار از بدکاران نفرت دارند و بدکاران از مردم راستکار. </p>
  <a id="c30"></a>
  <h2>فصل سی ام </h2>
  <h3>سخنان آگور </h3>
  <p>
    <span class="verse-marker">۱</span>سخنان و پیغام آگور، پسر یاقَه. وحی آن مرد به ایتیئیل یعنی به ایتیئیل و اُوکال. </p>
  <p>
    <span class="verse-marker">۲</span>من از هر آدم نادانتر هستم و شعور یک انسان را ندارم. <span class="verse-marker">۳</span>من هرگز حکمت را نیاموخته‌ام و دربارۀ خدا چیزی نمی‌دانم. <span class="verse-marker">۴</span>آن کیست که به آسمان صعود کرد و بر زمین فرود آمد؟ آن کیست که باد را در مشت خود جمع کرد و آبها را در جامۀ خود پیچید؟ آن کیست که حدود زمین را تعیین کرد؟ نام او چیست و پسرش چه نام دارد؟ اگر می‌دانی بگو. </p>
  <p>
    <span class="verse-marker">۵</span>خدا به وعدۀ خود وفا می‌کند. او مانند سپر از کسانی که بر او توکل دارند، حمایت می‌نماید. <span class="verse-marker">۶</span>به کلام او چیزی میفزا، مبادا ترا تنبیه کند و دروغگو شوی. </p>
  <p>
    <span class="verse-marker">۷</span>ای خدا، پیش از اینکه بمیرم، دو چیز از تو می‌خواهم: <span class="verse-marker">۸</span>زبان مرا از دروغ گفتن بازدار و مرا نه فقیر ساز و نه ثروتمند، بلکه خوراک مرا مطابق احتیاجم به من بده. <span class="verse-marker">۹</span>زیرا اگر ثروتمند شوم ممکن است ترا انکار کنم و بگویم: «خداوند کیست؟» و اگر نادار شوم، شاید دزدی کنم و نام ترا بیحرمت سازم. </p>
  <p>
    <span class="verse-marker">۱۰</span>هیچ وقت از کسی پیش آمرش بدگوئی نکن، مبادا ترا لعنت کند و مجرم شوی. </p>
  <p>
    <span class="verse-marker">۱۱</span>کسانی هستند که پدر و مادر خود را نفرین می‌کنند. <span class="verse-marker">۱۲</span>اشخاصی هستند که خود را پاک می‌دانند، در حالیکه آلوده به گناه می‌باشند. <span class="verse-marker">۱۳</span>بسا کسانی هستند که از چشمان شان کبر و غرور می‌بارد. <span class="verse-marker">۱۴</span>گروهی هستند که دندانهای خود را تیز می‌کنند تا بجان مردم فقیر و محتاج افتاده آن‌ها را ببلعند. </p>
  <p>
    <span class="verse-marker">۱۵</span>سه چیز است که مانند «جُوک» بده بده می‌گوید ولی سیر نمی‌شود، بلکه چهار چیز که نمی‌گوید کافی است: <span class="verse-marker">۱۶</span>دنیای مردگان، رَحِم نازا، زمین خشک و بی‌آب و آتش شعله‌ور. </p>
  <p>
    <span class="verse-marker">۱۷</span>کسی که پدر خود را مسخره و مادر خود را تحقیر کند، زاغها چشمانش را از کاسه بیرون می‌کنند و لاشخورها بدنش را می‌خورند. </p>
  <p>
    <span class="verse-marker">۱۸</span>سه چیز است که برای من بسیار عجیب است، بلکه چهار چیز که من آن‌ها را نمی‌فهمم: <span class="verse-marker">۱۹</span>پرواز عقاب در آسمان، خزیدن مار بر صخره، عبور کشتی از بحر، بوجود آمدن عشق بین زن و مرد. </p>
  <p>
    <span class="verse-marker">۲۰</span>زن بدکار زنا می‌کند و با بی‌شرمی می‌گوید: «گناهی نکرده‌ام.» </p>
  <p>
    <span class="verse-marker">۲۱</span>به سبب سه چیز زمین تکان می‌خورد و چهار چیز است که تاب تحمل آن‌ها را ندارد: <span class="verse-marker">۲۲</span>غلامی که به سلطنت می‌رسد، احمقی که سیر و توانگر شود، <span class="verse-marker">۲۳</span>زن بداخلاقی که شوهر کرده باشد و کنیزی که جای خانم خانه را می‌گیرد. </p>
  <p>
    <span class="verse-marker">۲۴</span>در زمین چهار چیز جسماً کوچک هستند، اما شعورِ بسیار دارند: <span class="verse-marker">۲۵</span>مورچه ها باوجودیکه ضعیف هستند، اما در تابستان برای زمستان خوراک ذخیره می‌کنند؛ <span class="verse-marker">۲۶</span>موشهای صحرائی با آنکه ناتوانند، اما در بین صخره‌ها برای خود لانه می‌سازند؛ <span class="verse-marker">۲۷</span>ملخها هر چند رهبری ندارند، ولی در دسته‌های منظم حرکت می‌کنند؛ <span class="verse-marker">۲۸</span>و چلپاسه‌ها که می‌توان آن‌ها را در دست گرفت، اما در قصرهای پادشاهان هم راه دارند. </p>
  <p>
    <span class="verse-marker">۲۹</span>سه چیز است که خوش‌خرام است، بلکه چهار چیز است که خوش‌قدم می‌باشد: <span class="verse-marker">۳۰</span>شیر که پادشاه حیوانات است و از هیچ چیزی نمی‌ترسد، <span class="verse-marker">۳۱</span>طاؤس، بز نر، و پادشاهی که سپاهیانش همراه او هستند. </p>
  <p>
    <span class="verse-marker">۳۲</span>اگر از روی حماقت مغرور شده و نقشه‌های پلید کشیده‌ای، از این کارهایت دست بکش. <span class="verse-marker">۳۳</span>از جک زدن شیر مسکه به‌دست می‌آید، از ضربه زدن به بینی خون جاری می‌شود و از برانگیختن خشم نزاع برپا می‌گردد. </p>
  <a id="c31"></a>
  <h2>فصل سی و یکم </h2>
  <h3>نصیحت به یک پادشاه </h3>
  <p>
    <span class="verse-marker">۱</span>اینها سخنانی است که مادر لموئیل پادشاه به او تعلیم داد: </p>
  <p>
    <span class="verse-marker">۲</span>ای پسر من، ای پسری که ترا با نذر و دعا بدنیا آورده‌ام. <span class="verse-marker">۳</span>نیروی جوانی‌ات را صرف زنان مکن، زیرا آن‌ها باعث نابودی پادشاهان شده‌اند. <span class="verse-marker">۴</span>ای لموئیل، به پادشاهان نمی‌زیبد که شراب بنوشند و نه شهزادگان را که خواهان مسکرات باشند. <span class="verse-marker">۵</span>مبادا بنوشند و قوانین را فراموش کنند و نتوانند به داد مظلومان برسند. <span class="verse-marker">۶</span>مسکرات را به کسانی بده که در انتظار مرگ هستند و شراب را به کام کسانی بریز که در بدبختی و تلخکامی بسر می‌برند، <span class="verse-marker">۷</span>تا بنوشند و بیچارگی خود را فراموش کنند و مشقت خویش را دیگر بیاد نیاورند. </p>
  <p>
    <span class="verse-marker">۸</span>دهان بگشا و از حق کسانی که بی‌زبان و بیچاره هستند، دفاع کن. <span class="verse-marker">۹</span>دهان خود را باز کن و با عدالت داوری کن و به کمک مردم فقیر و مسکین بشتاب. </p>
  <h3>خصوصیات یک همسر خوب </h3>
  <p>
    <span class="verse-marker">۱۰</span>یک زن صالحه و لایق را چه کسی می‌تواند پیدا کند؟ ارزش او از جواهرات هم زیادتر است. <span class="verse-marker">۱۱</span>او مورد اعتماد شوهر خود می‌باشد و نمی‌گذارد که شوهرش به چیزی محتاج شود. <span class="verse-marker">۱۲</span>در سراسر عمر به شوهر خود خوبی می‌کند نه بدی. <span class="verse-marker">۱۳</span>پشم و کتان را می‌گیرد و با دستهای خود آن‌ها را می‌ریسد. <span class="verse-marker">۱۴</span>او برای تهیۀ خوراک مانند کشتیهای تاجران به راههای دور می‌رود. <span class="verse-marker">۱۵</span>پیش از آنکه هوا روشن شود از خواب بر‌می‌خیزد و برای خانوادۀ خود خوراک آماده می‌کند و هدایات لازم را به کنیزان خود می‌دهد. <span class="verse-marker">۱۶</span>مزرعه‌ای را انتخاب می‌کند و در بارۀ آن فکر کرده، آن را می‌خرد و با دسترنج خود تاکستانی آباد می‌کند. <span class="verse-marker">۱۷</span>او نیرومند و پُرکار است. <span class="verse-marker">۱۸</span>ارزش چیزهایی را که درست می‌کند، می‌داند و شبها تا ناوقت کار می‌کند. <span class="verse-marker">۱۹</span>با دستهای خود نخ می‌ریسد و پارچه می‌بافد. <span class="verse-marker">۲۰</span>از روی سخاوت به مردم فقیر کمک می‌کند. <span class="verse-marker">۲۱</span>از برف و سرما نمی‌ترسد، زیرا برای اهل خانۀ خود لباس گرم دوخته است. <span class="verse-marker">۲۲</span>برای خود نیز لباسهای زیبا از پارچه‌های کتان ارغوانی می‌دوزد. <span class="verse-marker">۲۳</span>شوهرش از مردان با رسوخ و محترم شهر است. <span class="verse-marker">۲۴</span>او لباس و کمربند تهیه می‌کند و به تاجران می‌فروشد. <span class="verse-marker">۲۵</span>او زنی است قوی و باوقار و از آینده بیم ندارد. <span class="verse-marker">۲۶</span>دهان خود را با حکمت باز می‌کند و تعلیم محبت‌آمیز بر زبان وی است. <span class="verse-marker">۲۷</span>او تنبلی نمی‌کند و احتیاجات خانوادۀ خود را فراهم می‌نماید. <span class="verse-marker">۲۸</span>فرزندانش از او خوش و راضی هستند و شوهرش او را می‌ستاید و می‌گوید: <span class="verse-marker">۲۹</span>«تو بر همه زنان خوب و صالح برتری داری.» </p>
  <p>
    <span class="verse-marker">۳۰</span>جمال و زیبائی، فریبنده و ناپایدار است، اما زنی که از خداوند می‌ترسد، قابل ستایش است. <span class="verse-marker">۳۱</span>پاداش کارهایش را به او بدهید و همگی باید او را تمجید کنند. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>