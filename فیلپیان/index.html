<!doctype html>

<html lang="fa">
<head>
  <meta charset="utf-8">

  <title>رسالۀ پولُس رسول به فیلپیان</title>

  <link rel="stylesheet" href="/css/style.css">
  <script>var nc = 4;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>فیلپیان </h1>
  
  
  
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>مقدمه </h3>
  <p>
    <span class="verse-marker">۱</span>از طرف پولُس و تیموتاوس ـ غلامان مسیح‌عیسی ـ به همۀ مقدسین شهر فیلپی که در مسیح‌عیسی هستند و رهبران و خادمان آن‌ها. </p>
  <p>
    <span class="verse-marker">۲</span>از طرف خدای پدر و عیسی‌مسیح خداوند فیض و سلامتی به شما باد. </p>
  <h3>دعای پولُس برای آن‌ها </h3>
  <p>
    <span class="verse-marker">۳</span>هر وقت که شما را به یاد می‌آورم خدا را شکر می‌کنم؛ <span class="verse-marker">۴</span>و در تمام دعاهایم نام شما را با شادمانی ذکر می‌کنم <span class="verse-marker">۵</span>و به خاطر همکاری شما در انتشار انجیل که از اولین روز شنیدن آن تا به حال ادامه دارد، خدا را سپاس می‌گویم. <span class="verse-marker">۶</span>من اطمینان دارم آن خدایی که در شما کار نیکویی شروع کرد، تا روز عیسی‌مسیح، آن را به کمال می‌رساند. <span class="verse-marker">۷</span>من حق دارم که دربارۀ شما چنین احساسی داشته باشم، زیرا همیشه شما در دل من هستید و من چه در زندان و چه به دفاع و پشتیبانی از انجیل مشغول باشم، شما را شریکان خود در فیض خدا می‌دانم. <span class="verse-marker">۸</span>خدا شاهد است که تا چه اندازه با احساسات گرمی که مسیح‌عیسی در من ایجاد کرده است، آرزوی دیدن شما را دارم <span class="verse-marker">۹</span>و دعایم این است که محبت شما همراه با آگاهی و کمال دانایی همچنان رشد کند، <span class="verse-marker">۱۰</span>تا همه چیز را بیازمائید و عالیترین آن‌ها را انتخاب کنید. آن وقت در روز بزرگ مسیح بی‌عیب و بی‌تقصیر خواهید بود. <span class="verse-marker">۱۱</span>همچنین دعا می‌کنم که زندگی شما از ثمرات عدالت که به وسیلۀ عیسی‌مسیح به دست می‌آید و برای جلال و ستایش خداست، پُر گردد. </p>
  <h3>مقصود زندگی: مسیح </h3>
  <p>
    <span class="verse-marker">۱۲</span>ای برادران، می‌خواهم بدانید که آنچه به سر من آمده است در واقع به پیشرفت انجیل کمک کرده است، <span class="verse-marker">۱۳</span>تا آنجا که تمام اعضای گارد امپراطوری و دیگران نیز می‌دانند که من در خدمت مسیح و به خاطر او زندانی شده‌ام. <span class="verse-marker">۱۴</span>و از طرف دیگر بسیاری برادران مسیحی به سبب حبس من به قدری قویدل شده‌اند که جرأت می‌کنند پیام خدا را بدون ترس اعلام کنند. </p>
  <p>
    <span class="verse-marker">۱۵</span>البته بعضی‌ها، از روی حسادت و رقابت، به مسیح بشارت می‌دهند، ولی دیگران این کار را با حُسنِ نیت انجام می‌دهند. <span class="verse-marker">۱۶</span>اینها از روی محبت چنین می‌کنند، زیرا می‌دانند که من به جهت دفاع از انجیل در اینجا افتاده‌ام. <span class="verse-marker">۱۷</span>ولی آن‌ها از روی هم چشمی به مسیح بشارت می‌دهند، نه از روی صمیمیت، زیرا گمان می‌کنند از این راه می‌توانند بار زحمت مرا در زندان سنگین‌تر سازند. </p>
  <p>
    <span class="verse-marker">۱۸</span>چه اهمیت دارد؟ از هر راهی باشد، خواه از روی نیت درست یا نادرست، مسیح به مردم اعلام می‌شود و این امر برای من مایۀ خوشی است. بلی، من شاد هستم و همچنان خوشی خواهم کرد، <span class="verse-marker">۱۹</span>زیرا می‌دانم که به وسیلۀ دعاهای شما و به یاری روح عیسی‌مسیح، این امر به نجات من تمام خواهد شد. <span class="verse-marker">۲۰</span>زیرا انتظار زیاد و امید من این است که در هیچ چیز خجالت نکشم، بلکه حالا با دلیری کامل مانند همیشه مسیح را در وجود خود جلال دهم ـ خواه با مرگ من باشد خواه با زندگی من. <span class="verse-marker">۲۱</span>زیرا مقصود من از زندگی، مسیح است و مردن نیز به نفع من تمام می‌شود. <span class="verse-marker">۲۲</span>اما اگر با زنده ماندن بتوانم کار ارزنده‌ای انجام دهم، من نمی‌دانم کدام را انتخاب کنم. <span class="verse-marker">۲۳</span>بین دو راهی گیر آمده‌ام، آرزو دارم که این زندگی را ترک کنم و با مسیح باشم که خیلی بهتر است، <span class="verse-marker">۲۴</span>اما به خاطر شما زنده ماندن من لازم‌تر است. <span class="verse-marker">۲۵</span>با چنین اعتمادی یقین دارم که زنده خواهم ماند و برای پیشرفت و شادمانی شما در ایمان با شما خواهم بود؛ <span class="verse-marker">۲۶</span>تا به وسیلۀ آمدن دوباره من دلایل افتخار شما به من در مسیح‌عیسی زیادتر گردد. </p>
  <p>
    <span class="verse-marker">۲۷</span>به هر حال، طوری زندگی کنید که رفتار شما شایستۀ انجیل مسیح باشد و من چه بیایم و شما را ببینم و چه نیایم، می‌خواهم دربارۀ شما بشنوم که در یگانگی روح پابرجا هستید و با همآهنگی پیوسته دست به دست یکدیگر داده به خاطر ایمان انجیل تلاش می‌کنید. <span class="verse-marker">۲۸</span>به هیچ وجه از مخالفین نترسید، زیرا این دلیری شما، به آن‌ها ثابت می‌کند که به سوی هلاکت می‌روند و شما نجات خواهید یافت و آن هم از طرف خداست. <span class="verse-marker">۲۹</span>چون این امتیاز به شما عطا شده است که نه تنها به مسیح ایمان آورید، بلکه به خاطر او نیز رنج و زحمت ببینید، <span class="verse-marker">۳۰</span>زیرا شما نیز به همان مبارزه‌ای داخل شده‌اید که من داشتم و شما ناظر آن بودید و اطلاع دارید که هنوز هم گرفتار آن هستم. </p>
  <a id="c2"></a>
  <h2>فصل دوم </h2>
  <h3>فروتنی و بزرگی مسیح </h3>
  <p>
    <span class="verse-marker">۱</span>آیا در پیوستگی با مسیح دلگرم هستید؟ آیا محبت او مایۀ تسلی شماست؟ آیا با روح‌القدس مشارکت دارید؟ و آیا احساس مِهر و شفقت در بین شما وجود دارد؟ <span class="verse-marker">۲</span>پس تقاضا می‌کنم خوشی مرا به کمال برسانید و باهم یک فکر، محبت دو جانبه و هدف مشترک داشته باشید. <span class="verse-marker">۳</span>هیچ عملی را از روی هم‌چشمی و خودخواهی انجام ندهید، بلکه با فروتنی، دیگران را از خود بهتر بدانید. <span class="verse-marker">۴</span>به نفع دیگران فکر کنید و تنها در فکر خود نباشید. <span class="verse-marker">۵</span>طرز تفکر شما در بارۀ زندگی باید مانند طرز تفکر مسیح‌عیسی باشد: </p>
  <p class="verse1">
    <span class="verse-marker">۶</span>اگرچه او از ازل دارای اُلوهیت بود، </p>
  <p class="verse2">اینرا غنیمت نشمرد که برابری با خدا را به هر قیمتی حفظ کند، </p>
  <p class="verse1">
    <span class="verse-marker">۷</span>بلکه خود را از تمام برتری‌های آن خالی نموده </p>
  <p class="verse2">به صورت یک غلام درآمد و شبیه انسان شد. </p>
  <p class="verse1">
    <span class="verse-marker">۸</span>چون او به شکل انسان در میان ما ظاهر گشت، خود را پست‌تر ساخت و از روی اطاعت حاضر شد مرگ ـ حتی مرگ بر روی صلیب ـ را بپذیرد. </p>
  <p class="verse1">
    <span class="verse-marker">۹</span>از این جهت خدا او را بسیار سرافراز نمود </p>
  <p class="verse2">و نامی را که مافوق جمیع نامهاست به او عطا فرمود. </p>
  <p class="verse1">
    <span class="verse-marker">۱۰</span>تا اینکه همۀ موجودات </p>
  <p class="verse2">در آسمان و روی زمین و زیر زمین </p>
  <p class="verse2">با شنیدن نام عیسی زانو بزنند. </p>
  <p class="verse1">
    <span class="verse-marker">۱۱</span>و همه برای جلال خدای پدر، با زبان خود اعتراف کنند که عیسی‌مسیح، خداوند است. </p>
  <h3>مانند ستارگان بدرخشید </h3>
  <p>
    <span class="verse-marker">۱۲</span>بنابراین ای عزیزان من، همان‌طور که وقتی با شما بودم همیشه از من اطاعت می‌کردید، اکنون هم که از شما دور هستم، مهمتر است که از من اطاعت کنید و نجات خود را با ترس و لرز به کمال برسانید، <span class="verse-marker">۱۳</span>زیرا خداست که از لطف خود، هم اراده و هم قدرت هرکاری را در شما ایجاد می‌کند. </p>
  <p>
    <span class="verse-marker">۱۴</span>هر کاری را بدون شکایت و همهمه انجام دهید <span class="verse-marker">۱۵</span>تا در زمانی که همه گمراه و سرکش هستند، شما بدون تقصیر و گناه، فرزندان بی‌عیب خدا باشید و مانند ستارگان در دنیای تاریک بدرخشید. <span class="verse-marker">۱۶</span>پیام زندگی را همیشه در اختیار مردم بگذارید. اگر چنین کنید، من دلیلی خواهم داشت که در روز بزرگ مسیح به شما افتخار کنم، زیرا این نشان خواهد داد که کار و زحمت من بی‌فایده نبوده است. </p>
  <p>
    <span class="verse-marker">۱۷</span>و حتی اگر لازم باشد که خون من مانند شراب وقف شده روی هدیۀ قربانی ایمان شما ریخته شود، در انجام این کار خوشحالم و با شما خوشی می‌کنم. <span class="verse-marker">۱۸</span>شما هم خوشحال باشید و با من خوشی کنید. </p>
  <h3>تیموتاوس و اپفرودیتُس </h3>
  <p>
    <span class="verse-marker">۱۹</span>در عیسی خداوند امیدوار هستم که به زودی تیموتاوس را پیش شما بفرستم تا با آگاهی از احوال شما آسوده‌خاطر شوم. <span class="verse-marker">۲۰</span>او تنها کسی است که احساسات مرا درک می‌کند و واقعاً در فکر شماست. <span class="verse-marker">۲۱</span>دیگران همه به فکر خود هستند نه در فکر پیشرفت کار عیسی‌مسیح! <span class="verse-marker">۲۲</span>شما تیموتاوس را خوب می‌شناسید و می‌دانید که او چگونه مانند یک پسر نسبت به پدر خود، در انتشار انجیل به من خدمت کرده است. <span class="verse-marker">۲۳</span>پس امیدوارم به مجرد این که وضع من معلوم شود او را پیش شما بفرستم <span class="verse-marker">۲۴</span>و در خداوند اطمینان دارم که خود من نیز به زودی نزد شما خواهم آمد. </p>
  <p>
    <span class="verse-marker">۲۵</span>لازم دانستم اپفرودیتُس را که برادر و همکار و همقطار من بوده است و شما او را برای خدمت من و رفع احتیاجاتم فرستاده بودید، نزد شما برگردانم. <span class="verse-marker">۲۶</span>زیرا او برای همۀ شما دلتنگ شده و از اینکه از بیماری او باخبر گشته‌اید، ناراحت شده است. <span class="verse-marker">۲۷</span>واقعاً او مریض و حتی مشرف به مرگ بود، اما خدا بر او رحم کرد و نه تنها بر او، بلکه بر من نیز رحم فرمود، مبادا این غم بر غم‌های دیگر من افزوده شود. <span class="verse-marker">۲۸</span>پس می‌خواهم هرچه زودتر او را پیش شما بفرستم تا شما با دیدن او بار دیگر خوشحال شوید و به این وسیله غم من هم کمتر خواهد شد. <span class="verse-marker">۲۹</span>پس با خوشی او را به عنوان برادری در خداوند بپذیرید. به اشخاص مثل او احترام بگذارید، <span class="verse-marker">۳۰</span>زیرا او نزدیک بود در راه خدمت مسیح جان بسپارد و برای اینکه نقص خدمت شما را به من جبران کند، جان خود را به خطر انداخت. </p>
  <a id="c3"></a>
  <h2>فصل سوم </h2>
  <h3>عدالت حقیقی </h3>
  <p>
    <span class="verse-marker">۱</span>دیگر اینکه‌ای برادران من، در خداوند شادمان باشید. از نوشتن و تکرار آنچه قبلاً نوشته بودم خسته نمی‌شوم، زیرا می‌دانم که این برای امنیت و سلامتی شماست. <span class="verse-marker">۲</span>از آن سگ‌ها و کارهای پست ایشان و آنانی که برای سنت یعنی بریدن عضوی از بدن اصرار دارند احتیاط کنید، <span class="verse-marker">۳</span>زیرا ما دارای سنت واقعی هستیم نه آن‌ها، زیرا ما به وسیلۀ روح، خدا را می‌پرستیم و به مسیح افتخار می‌کنیم و به امتیازات ظاهری اعتماد نداریم. <span class="verse-marker">۴</span>اگرچه من حق دارم که به این برتری‌ها تکیه کنم. اگر دیگران گمان می‌کنند که حق دارند به امتیازات ظاهری تکیه کنند، من حق بیشتری دارم. <span class="verse-marker">۵</span>من در هشتمین روز تولد خود سنت شدم و به طور مادرزاد، اسرائیلی از قبیله بنیامین و یک عبرانی اصیل هستم. از لحاظ رعایت شریعت، پیرو فرقۀ فریسی بودم، <span class="verse-marker">۶</span>و از لحاظ تعصب، به کلیسا آزار می‌رسانیدم و مطابق معیارهای شریعت، من یک مرد بی‌عیب شمرده می‌شدم، <span class="verse-marker">۷</span>اما هرچه به نفع من بود آن را به خاطر مسیح ضرر شمردم. <span class="verse-marker">۸</span>علاوه براین، همه چیز را به خاطر امتیازی بسیار ارزنده‌تر، یعنی شناختن عیسی‌مسیح، خداوند خود زیان می‌دانم. در واقع من به خاطر او همه چیز را از دست داده‌ام و همه چیز را هیچ شمردم تا به این وسیله مسیح را به‌دست آورم <span class="verse-marker">۹</span>و کاملاً با او متحد شوم. من دیگر به عدالت خود که از انجام مقررات شریعت عاید می‌شود تکیه نمی‌کنم، بلکه به وسیلۀ ایمان به مسیح دارای عدالت شده‌ام. این عدالت بر ایمان استوار است و از خدا سرچشمه می‌گیرد. <span class="verse-marker">۱۰</span>یگانه آرزوی من اینست که مسیح را کاملاً بشناسم و قدرت قیامت او را در وجود خود درک کنم و در رنج‌های او شریک گشته و در مرگ او همشکل او شوم، <span class="verse-marker">۱۱</span>به این امید که من نیز به رستاخیز از مردگان برسم. </p>
  <h3>دویدن به سوی هدف </h3>
  <p>
    <span class="verse-marker">۱۲</span>من نمی‌گویم که قبلاً این را به دست آورده‌ام و یا به کمال رسیده‌ام، بلکه آن را دنبال می‌کنم تا به چنگ آورم، همانطور که مسیح نیز مرا به خاطر آن به چنگ آورده است. <span class="verse-marker">۱۳</span>ای برادران من ادعا نمی‌کنم که تا به حال آن را به چنگ آورده‌ام، ولی تنها کار من این است که آنچه را در پشت سر من قرار دارد فراموش کنم و برای رسیدن به آنچه در پیش است بکوشم. <span class="verse-marker">۱۴</span>مستقیماً به طرف هدف می‌دوم تا جایزه‌ای را که شامل دعوت خدا به یک زندگی آسمانی به وسیلۀ عیسی‌مسیح است، به دست آورم. </p>
  <p>
    <span class="verse-marker">۱۵</span>پس همۀ ما که (روحاً) بالغ هستیم باید چنین طرز تفکری داشته باشیم و اگر شما فکر دیگری دارید، خدا این را هم به شما آشکار خواهد ساخت. <span class="verse-marker">۱۶</span>در هر حال ما باید مطابق حقیقتی که یافته‌ایم، زندگی کنیم. </p>
  <p>
    <span class="verse-marker">۱۷</span>ای برادران، همۀ شما از من سرمشق بگیرید و به کسانی که از نمونۀ ما پیروی می‌کنند، نگاه کنید. <span class="verse-marker">۱۸</span>بارها این را به شما گفته‌ام و بار دیگر آن را با اشک خود تکرار می‌کنم که عدۀ زیادی طوری زندگی می‌کنند که گویی دشمنان صلیب مسیح هستند. <span class="verse-marker">۱۹</span>آخر و عاقبت آن‌ها هلاکت و خدای ایشان خواهش‌های جسمانی آنهاست و افتخارات شان در رسوایی و شرمساری است. افکار خود را به چیزهای دنیوی مشغول می‌سازند، <span class="verse-marker">۲۰</span>اما ما تابع کشور آسمانی و منتظر آمدن عیسی خداوند هستیم که به عنوان نجات‌دهنده از آسمان می‌آید. <span class="verse-marker">۲۱</span>او طوری بدن‌های ضعیف و فانی ما را تغییر خواهد داد تا به بدن پُر شکوه او شباهت یابد و این کار را با قدرتی که همه چیز را تحت فرمان او می‌آورد انجام خواهد داد. </p>
  <a id="c4"></a>
  <h2>فصل چهارم </h2>
  <h3>اوامر گوناگون </h3>
  <p>
    <span class="verse-marker">۱</span>بنابراین ای برادران عزیز، آرزوی دیدن شما را دارم. شما مایۀ خوشی و افتخار من هستید. ای عزیزان، همچنان در خداوند استوار باشید. </p>
  <p>
    <span class="verse-marker">۲</span>از «اِفُودیه» و «سینتیخی»، خواهران خود در خداوند استدعا دارم که با یکدیگر صلح و آشتی کنند. <span class="verse-marker">۳</span>و از تو ای همکار صمیمی، تقاضا می‌کنم که این دو زن را کمک کنی، زیرا آن‌ها با «کلیمانتوس» و دیگر همکاران من که در انتشار انجیل تلاش کرده‌اند، نام شان در کتاب زندگی ثبت شده است. </p>
  <p>
    <span class="verse-marker">۴</span>پیوسته در خداوند شاد باشید، باز هم می‌گویم خوش باشید! <span class="verse-marker">۵</span>مهربانی و ملایمت شما در رفتار تان با دیگران آشکار باشد. آمدن خداوند نزدیک است! <span class="verse-marker">۶</span>برای هیچ چیز تشویش نکنید، بلکه همیشه در هر مورد با دعا و مناجات و سپاسگزاری تقاضاهای خود را در پیشگاه خدا تقدیم نمائید <span class="verse-marker">۷</span>و سلامتی خدا که مافوق فهم بشر است، دلها و افکار شما را در مسیح‌عیسی حفظ خواهد کرد. </p>
  <p>
    <span class="verse-marker">۸</span>در خاتمه‌ای برادران، دربارۀ هر آنچه راست، شریف، درست، پاک، دوست‌داشتنی، نیکنام و هرچه عالی و قابل ستایش است، فکر کنید. <span class="verse-marker">۹</span>تمام چیزهایی را که از من آموختید و به دست آوردید یعنی آنچه را از من شنیدید سرمشق خود ساخته به عمل آورید که در این صورت خدایی که سرچشمۀ سلامتی است، با شما خواهد بود. </p>
  <h3>تشکر برای هدایای آن‌ها </h3>
  <p>
    <span class="verse-marker">۱۰</span>حالا که پس از مدتی دوباره مورد توجه قرار گرفته‌ام، خوشی بزرگی در خداوند یافته‌ام. البته شما همیشه نسبت به من علاقه و توجه داشته‌اید، اما فرصت ابراز آن را نیافتید. <span class="verse-marker">۱۱</span>من به احتیاجات شخصی خود اشاره نمی‌کنم، زیرا یاد گرفته‌ام در هر وضعی که باشم قناعت کنم. <span class="verse-marker">۱۲</span>من می‌دانم چگونه در فقر و بیچارگی و یا در سعادتمندی زندگی کنم، رمز زیستن در سیری و گرسنگی، در فراوانی و نیازمندی را فراگرفته‌ام. <span class="verse-marker">۱۳</span>من به وسیلۀ مسیح که مرا تقویت می‌کند، به انجام هر کاری قادر هستم. </p>
  <p>
    <span class="verse-marker">۱۴</span>اما شما لطف کرده شریک زحمات من شدید. <span class="verse-marker">۱۵</span>خود شما ای فیلپیان، خوب می‌دانید که در ابتدای انتشار انجیل وقتی من مقدونیه را ترک کردم، شما تنها کلیسایی بودید که در قبول مسئولیت دخل و خرج من با من همکاری کردید. <span class="verse-marker">۱۶</span>حتی زمانی که در تسالونیکی بودم یکی دو مرتبه مبلغی برای رفع احتیاجات من فرستادید. <span class="verse-marker">۱۷</span>من طالب پول شما نیستم؛ بلکه می‌خواهم به اجر نیکوکاری شما افزوده شود. <span class="verse-marker">۱۸</span>اعانۀ شما به دستم رسید و نه تنها کافی بلکه بیشتر از احتیاجاتم بود. هدیه‌ای را که توسط اپفرودیتُس فرستادید، احتیاج مرا رفع کرده است. عطایای شما هدیه‌ای خوشبو یعنی قربانی قبول شده و پسندیدۀ خداست <span class="verse-marker">۱۹</span>و خدای من همۀ احتیاجات شما را با ثروت بزرگ خود در مسیح‌عیسی رفع خواهد کرد. <span class="verse-marker">۲۰</span>پدر ما، خدا را، تا به ابد جلال باد، آمین. </p>
  <h3>خاتمه </h3>
  <p>
    <span class="verse-marker">۲۱</span>به همۀ مقدسینی که به مسیح‌عیسی تعلق دارند سلام برسانید. برادرانی که با من هستند به شما سلام می‌رسانند. </p>
  <p>
    <span class="verse-marker">۲۲</span>همۀ مقدسین در اینجا و مخصوصاً ایماندارانی که در دربار امپراطور هستند، به شما سلام می‌رسانند. </p>
  <p>
    <span class="verse-marker">۲۳</span>فیض خداوند ما عیسی‌مسیح با روح شما باد. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>