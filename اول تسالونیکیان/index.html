<!doctype html>

<html lang="fa">
<head>
  <meta charset="utf-8">

  <title>رسالۀ اول پولُس رسول به تسالونیکیان</title>

  <link rel="stylesheet" href="/css/style.css">
  <script>var nc = 5;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>اول تسالونیکیان </h1>
  
  
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>مقدمه </h3>
  <p>
    <span class="verse-marker">۱</span>از طرف پولُس و سیلوانُس و تیموتاوس به کلیسای تسالونیکیان که به خدای پدر و عیسی‌مسیح خداوند تعلق دارد، فیض و سلامتی برای شما باد. </p>
  <h3>زندگی مسیحیان تسالونیکی ـ نمونه‌ای برای دیگران </h3>
  <p>
    <span class="verse-marker">۲</span>ما همیشه خدا را به خاطر همۀ شما شکر می‌کنیم و همواره نام شما را در دعاهای خود ذکر می‌نمائیم، <span class="verse-marker">۳</span>زیرا در حضور خدا که پدر ماست به یاد می‌ آوریم که چگونه ایمان تان در فعالیت‌ها و محبت تان در کارها و امید تان به خداوند ما عیسی‌مسیح در ثبات و پایداری شما مشاهده شده است. </p>
  <p>
    <span class="verse-marker">۴</span>ای برادران، ما می‌دانیم که خدا شما را دوست دارد و شما را برگزیده است، <span class="verse-marker">۵</span>زیرا ما انجیل را تنها در قالب کلمات نزد شما نیاوردیم، بلکه با قدرت روح‌القدس و اطمینان کامل به حقانیت آن، و شما می‌دانید وقتی با شما بودیم چگونه رفتار کردیم و آن برای خیریت شما بود. <span class="verse-marker">۶</span>شما از سرمشق ما و خداوند پیروی کردید و اگر چه به خاطر پیام خدا رنج بسیار دیدید، آن را با خوشی‌ای که روح‌القدس می‌دهد پذیرفتید. <span class="verse-marker">۷</span>تا آنجا که شما برای همۀ ایمانداران در مقدونیه و یونان نمونه شدید. <span class="verse-marker">۸</span>زیرا پیام خداوند نه تنها از جانب شما تا مقدونیه و یونان انتشار یافت، بلکه داستان ایمان تان به خدا، به همه جا رفته است. پس دیگر احتیاجی نیست که ما آن را باز بگوئیم. <span class="verse-marker">۹</span>زیرا خود آن‌ها هنگامی که دربارۀ ما سخن می‌گویند حُسن استقبالی را که شما از ما بعمل آوردید نقل می‌کنند و تعریف می‌ کنند که چگونه شما بُتها را ترک کرده به سوی خداوند بازگشت نمودید تا خدای زنده و حقیقی را خدمت کنید <span class="verse-marker">۱۰</span>و چگونه در انتظار ظهور پسر او عیسی، که از آسمان می‌آید به سر می‌برید. همان عیسی که خدا او را پس از مرگ زنده ساخت و ما را از غضب آینده رهایی می‌بخشد. </p>
  <a id="c2"></a>
  <h2>فصل دوم </h2>
  <h3>کار و خدمت پولُس </h3>
  <p>
    <span class="verse-marker">۱</span>خود شما ای برادران می‌دانید که آمدن ما نزد شما بی‌نتیجه نبود. <span class="verse-marker">۲</span>برعکس، پس از آن همه بدرفتاری و تهمتی که در شهر فیلپی دیدیم (چنان که اطلاع دارید) و با وجود مخالفت‌های شدید، با کمک خدا دل و جرأت یافتیم که انجیل خدا را به شما برسانیم. <span class="verse-marker">۳</span>البته اصرار ما به این که به انجیل ایمان آورید بر پایۀ خیالات باطل و یا اغراض ناپاک نبود و ما کوشش نمی‌کردیم کسی را فریب دهیم، <span class="verse-marker">۴</span>اما چون خدا ما را لایق دانست و انتشار انجیل را به عهدۀ ما گذاشت، ما سخن می‌گوئیم. منظور ما جلب رضایت انسان نیست، بلکه ما می‌ خواهیم خدایی را خشنود کنیم که دل‌های ما را پیوسته می‌آزماید. <span class="verse-marker">۵</span>شما خوب می‌دانید که ما هرگز چاپلوسی نکرده‌ایم و سخنان ما دستاویزی برای جلب منفعت شخصی نبود ـ خدا شاهد ماست. <span class="verse-marker">۶</span>و به هیچ وجه ما جویای احترام و ستایش مردم ـ خواه شما و خواه دیگران ـ نبودیم <span class="verse-marker">۷</span>اگرچه ما به عنوان رسولان مسیح حقی به گردن شما داشتیم، ولی از حق خود استفاده نکردیم بلکه برعکس ما مانند مادری که فرزندان خود را پرورش می‌دهد با شما به ملایمت رفتار کردیم <span class="verse-marker">۸</span>و با احساسات و علاقه‌ای که نسبت به شما داشتیم، حاضر بودیم نه فقط انجیل خدا را به شما برسانیم، بلکه جان خود را نیز در راه شما فدا سازیم، چون شما برای ما بسیار عزیز بودید! </p>
  <p>
    <span class="verse-marker">۹</span>ای برادران، به خاطر دارید که ما چگونه کار می‌کردیم و زحمت می‌ کشیدیم و شب و روز مشغول کار بودیم تا در موقع اعلام انجیل خدا در میان شما بر هیچ کس بار نشویم. <span class="verse-marker">۱۰</span>هم شما شاهد هستید و هم خدا که رفتار ما نسبت به شما ایمانداران تا چه اندازه پاک، درست و بی‌عیب بود. <span class="verse-marker">۱۱</span>شما خوب می‌دانید که رفتار ما با فرد‌فرد شما درست مانند رفتار یک پدر با فرزندان خود بود. <span class="verse-marker">۱۲</span>ما شما را نصیحت می‌کردیم، دلداری می‌دادیم و موظف می‌ساختیم که زندگی و رفتار شما پسندیدۀ خدا باشد، آن خدایی که شما را به پادشاهی و جلال خود دعوت می‌کند. </p>
  <p>
    <span class="verse-marker">۱۳</span>پیوسته خدا را برای این نیز شکر می‌کنم که وقتی پیام خدا را از ما شنیدید، آن را به عنوان پیامی از جانب بشر نپذیرفتید، بلکه آن را از طرف خدا دانستید و در حقیقت همین طور هم هست و اکنون در میان شما ایمانداران عمل می‌کند. <span class="verse-marker">۱۴</span>ای برادران، شما درست به همان راهی می‌روید که کلیساهای یهودیه در پیوستگی با مسیح‌عیسی خداوند رفته‌اند، زیرا شما از هموطنان خود همان زحماتی را دیده‌اید که آنها از یهودیان دیدند <span class="verse-marker">۱۵</span>ـ یهودیانی که هم عیسی خداوند و هم انبیاء را کشتند و ما را بیرون راندند ـ آن‌ها خدا را خشنود نمی‌سازند و با همۀ مردم دشمنی می‌کنند. <span class="verse-marker">۱۶</span>آن‌ها حتی نمی‌گذارند که ما با مردم غیر‌یهود صحبت کنیم تا ایشان نجات یابند. به این ترتیب آن‌ها دائماً پیمانۀ گناهان خود را پُر می‌سازند، ولی غضب خدا سرانجام آنها را گرفتار کرده است. </p>
  <h3>علاقۀ پولُس برای دیدن آن‌ها </h3>
  <p>
    <span class="verse-marker">۱۷</span>اما ای برادران، چون برای مدت کوتاهی (البته جسماً، نه قلباً) از شما دور بودیم، اکنون با علاقۀ بیشتری شوق دیدن شما را داریم. <span class="verse-marker">۱۸</span>بلی، می‌خواستیم پیش شما بیائیم و من پولُس، یکی دو بار خواستم بیایم، اما شیطان مانع ما می‌شد. <span class="verse-marker">۱۹</span>برای ما چه امیدی یا شادمانی ای یا تاج افتخاری در حضور خداوند ما عیسی‌مسیح به هنگام آمدن او وجود دارد؟ مگر شما نیستید؟ <span class="verse-marker">۲۰</span>البته مایۀ افتخار و شادمانی ما شما هستید! </p>
  <a id="c3"></a>
  <h2>فصل سوم </h2>
  <p>
    <span class="verse-marker">۱</span>پس چون دیگر نمی‌توانستیم بی‌خبری را تحمل کنیم تصمیم گرفتیم که در شهر آتن تنها بمانیم <span class="verse-marker">۲</span>و تیموتاوس برادر ما و خادم خدا در انتشار انجیل مسیح را فرستادیم تا شما را در ایمان تان تقویت نماید و دلداری دهد، <span class="verse-marker">۳</span>تا هیچ کس در اثر این زجر و آزار‌ها دلسرد نشود. خود تان می‌دانید که این آزار‌ها نصیب و قسمت ماست. <span class="verse-marker">۴</span>وقتی ما با شما بودیم، از پیش به شما گفتیم که زجر و آزار در انتظار ماست و چنانکه آگاه هستید همان‌طور هم شده است. <span class="verse-marker">۵</span>از این جهت چون این بی‌خبری، دیگر برای من غیر قابل تحمل بود، تیموتاوس را نزد شما فرستادم تا از ایمان شما آگاه شوم، زیرا می‌ترسیدم آن اغوا کننده یعنی شیطان شما را به نوعی، وسوسه کرده و زحمات ما بی‌نتیجه مانده باشد. </p>
  <p>
    <span class="verse-marker">۶</span>اما اکنون که تیموتاوس از پیش شما بازگشته است خبر خوشی دربارۀ ایمان و محبت شما به ما داده است و خبر می‌دهد که شما با چه لطفی همواره ما را به یاد می‌آورید و همان‌گونه که ما برای دیدن شما علاقه داریم، شما نیز برای دیدن ما علاقه دارید. <span class="verse-marker">۷</span>ای برادران، با وجود همۀ نگرانی‌ها و زحماتی که داریم این خبر خیال ما را دربارۀ شما راحت ساخته است و ایمان شما ما را آسوده خاطر کرده است. <span class="verse-marker">۸</span>اگر شما در خداوند استوار بمانید، ما زندگی تازه‌ای خواهیم داشت. <span class="verse-marker">۹</span>ما چطور می‌توانیم به قدر کفایت، خدا را برای شما و برای تمام خوشی‌ای که به خاطر شما در پیشگاه خدا احساس می‌ کنیم سپاسگزاری کنیم؟ <span class="verse-marker">۱۰</span>شب و روز با التماس دعا می‌کنیم که روی شما را ببینیم و نواقص ایمان شما را برطرف سازیم. </p>
  <p>
    <span class="verse-marker">۱۱</span>خدای پدر و عیسی‌مسیح خداوند ما، راه ما را به سوی شما بگشاید! <span class="verse-marker">۱۲</span>و خداوند عطا فرماید که مطابق میزان محبتی که ما برای شما داریم محبت شما برای یکدیگر و همۀ مردم افزایش و گسترش یابد. <span class="verse-marker">۱۳</span>و خدا دل‌های شما را قوی گرداند تا در آن هنگام که خداوند ما عیسی با همۀ مقدسین خود می‌آید، شما در حضور خدای پدر پاک و بی‌عیب باشید. </p>
  <a id="c4"></a>
  <h2>فصل چهارم </h2>
  <h3>زندگی‌ای که خداوند را خشنود می‌سازد </h3>
  <p>
    <span class="verse-marker">۱</span>دیگر اینکه‌ای برادران، شما از ما آموختید که چگونه باید زندگی کنید تا خدا را خشنود سازید و شما هم البته از آن پیروی می‌کنید. اکنون به نام عیسی خداوند از شما استدعا و التماس می‌کنم که بیش از پیش مطابق آن زندگی کنید. <span class="verse-marker">۲</span>زیرا می‌دانید به حکم عیسی خداوند چه اوامری به شما دادم. <span class="verse-marker">۳</span>خواست خدا این است که شما پاک باشید و از روابط جنسی غیر‌مشروع بپرهیزید. <span class="verse-marker">۴</span>همۀ شما باید بدانید چگونه بدن خود را همیشه تحت کنترول داشته باشید و آن را پاک و محترم نگهدارید <span class="verse-marker">۵</span>و مانند ملت‌های خداناشناس دستخوش خواهشها و شهوات جسمانی نگردید. <span class="verse-marker">۶</span>در این خصوص شما هیچ وقت نباید از برادر خود سوء‌استفاده کرده یا به حقوق او تجاوز کنید. زیرا همانطوری که من قبلاً با تأکید زیاد به شما گفته بودم: خداوند کسانی را که این کارها را می‌کنند جزا خواهد داد. <span class="verse-marker">۷</span>خدا ما را به یک زندگی پاک خواسته است، نه به بد اخلاقی! <span class="verse-marker">۸</span>پس هرکه این تعلیم را قبول نکند، انسان را رد نمی‌کند بلکه خدایی را که روح‌القدس خود را به شما عطا می‌فرماید، رد کرده است. </p>
  <p>
    <span class="verse-marker">۹</span>و اما دربارۀ محبت برادرانه، هیچ نیازی نیست که در خصوص آن چیزی بنویسم، زیرا خود شما از خدا تعلیم یافته‌اید که چگونه یکدیگر را دوست بدارید <span class="verse-marker">۱۰</span>و شکی نیست که در تمام مقدونیه شما با همۀ برادران همین‌طور رفتار می‌کنید، اما ای برادران، از شما درخواست می‌کنم که محبت شما روز به روز بیشتر گردد. <span class="verse-marker">۱۱</span>آرزوی تان این باشد که زندگی آرامی داشته باشید و در کار دیگران فضولی نکنید و همانطور که قبلاً به شما امر کردیم برای خرچ زندگی خود کار کنید <span class="verse-marker">۱۲</span>تا زندگی شما تأثیری نیکو در بی‌ایمانان بگذارد و برای خرچ خود محتاج دیگران نباشید. </p>
  <h3>بازگشت مسیح </h3>
  <p>
    <span class="verse-marker">۱۳</span>ای برادران، نمی‌خواهم در مورد آنانی که مرده‌اند بی‌اطلاع باشید. مبادا مانند دیگر مردم که هیچ امیدی به آینده ندارند غمگین باشید. <span class="verse-marker">۱۴</span>زیرا اگر ما ایمان داریم که عیسی مُرد و دوباره زنده شد، همچنین ایمان داریم که خدا آنانی را که در ایمان به عیسی مرده‌اند همراه عیسی باز خواهد آورد. <span class="verse-marker">۱۵</span>ما این را به حکم خدا به شما می‌گوئیم: آن کسانی از ما که تا روز آمدن خداوند زنده می‌مانند زودتر از مردگان صعود نخواهند کرد. <span class="verse-marker">۱۶</span>در همان موقع که فریاد فرمان خدا و صدای رئیس فرشتگان و بانگ شیپور شنیده می‌شود، خود خداوند از آسمان به زیر خواهد آمد و اول کسانی که در ایمان به مسیح مرده‌اند خواهند برخاست <span class="verse-marker">۱۷</span>و سپس آن کسانی که از میان ما زنده می‌مانند همراه با آن‌ها در ابر‌ها بالا برده خواهند شد تا در فضا با خداوند ملاقات نمایند و به این ترتیب ما همیشه با خداوند خواهیم بود. <span class="verse-marker">۱۸</span>پس یکدیگر را با این کلمات تشویق کنید. </p>
  <a id="c5"></a>
  <h2>فصل پنجم </h2>
  <h3>آمادگی برای بازگشت مسیح </h3>
  <p>
    <span class="verse-marker">۱</span>اما ای برادران، لازم نیست که من دربارۀ زمان و تاریخ وقوع این امور چیزی برای شما بنویسم، <span class="verse-marker">۲</span>زیرا شما خوب می‌دانید که روز خداوند مانند دزدی که در شب می‌آید، فرا خواهد رسید. <span class="verse-marker">۳</span>در آن هنگام که مردم از صلح و امنیت خود تعریف می‌کنند، هلاکت ناگهانی مثل درد زایمان به ایشان وارد خواهد شد و به هیچ وجه از آن خلاصی نخواهند یافت. <span class="verse-marker">۴</span>اما ای برادران شما در تاریکی نیستید که آن روز شما را مانند دزد غافلگیر کند، <span class="verse-marker">۵</span>زیرا همۀ شما فرزندان روشنایی و روز هستید. ما به شب و تاریکی تعلق نداریم. <span class="verse-marker">۶</span>پس مانند دیگران در خواب نبوده، بلکه بیدار و هوشیار باشیم. <span class="verse-marker">۷</span>شب است که مردمان خواب‌آلود می‌خوابند، و شب است که مستان مست می‌شوند. <span class="verse-marker">۸</span>اما ما که به روز تعلق داریم باید هوشیار باشیم و ایمان و محبت را مانند زِرِه به سینه ببندیم و امید نجات را مانند کلاهخود بر سر بگذاریم، <span class="verse-marker">۹</span>زیرا خدا ما را برای آن برنگزید که به غضب او گرفتار شویم بلکه ما را برگزید تا به وسیلۀ خداوند ما عیسی‌مسیح نجات یابیم. <span class="verse-marker">۱۰</span>مسیح برای ما مُرد، تا ما با او زندگی کنیم خواه در زمان آمدنش مُرده باشیم خواه زنده. <span class="verse-marker">۱۱</span>پس همان‌گونه که اکنون انجام می‌دهید، یکدیگر را تشویق و تقویت کنید. </p>
  <h3>آخرین اوامر </h3>
  <p>
    <span class="verse-marker">۱۲</span>ای برادران، از شما تقاضا دارم برای آنانی که در میان شما زحمت می‌ کشند و در خداوند، رهبران و مشاوران شما هستند، احترام قایل شوید؛ <span class="verse-marker">۱۳</span>و از آنها به خاطر کاری که می‌کنند با نهایت محبت و احترام قدردانی نمائید. با یکدیگر در صلح و صفا زیست کنید. </p>
  <p>
    <span class="verse-marker">۱۴</span>ای برادران، از شما استدعا می‌کنم اشخاص تنبل و بیکار را توبیخ کنید، اشخاص ترسو را دلداری دهید، از ضعیفان پشتیبانی کنید و نسبت به همۀ مردم بردبار باشید. <span class="verse-marker">۱۵</span>متوجه باشید که هیچ کس بدی را با بدی تلافی نکند، بلکه هدف شما این باشد که دایماً به یکدیگر و به همۀ مردم نیکی کنید. </p>
  <p>
    <span class="verse-marker">۱۶</span>همیشه شادمان باشید <span class="verse-marker">۱۷</span>و پیوسته دعا کنید. <span class="verse-marker">۱۸</span>برای هرچه که پیش می‌آید، خدا را شکر کنید. زیرا خدا در مسیح‌عیسی از شما همین انتظار را دارد. </p>
  <p>
    <span class="verse-marker">۱۹</span>روح‌القدس را خاموش نسازید. <span class="verse-marker">۲۰</span>پیشگویی و اعلام کلام را ناچیز نشمارید. <span class="verse-marker">۲۱</span>همه چیز را بیازمایید و آنچه را که نیکوست برای خود نگهدارید. <span class="verse-marker">۲۲</span>از هر نوع بدی دوری کنید. </p>
  <p>
    <span class="verse-marker">۲۳</span>خدایی که سرچشمۀ سلامتی است، شما را کاملاً پاک گرداند و عطا فرماید که روح و جان و بدن شما سالم بماند تا در وقت آمدن خداوند ما عیسی‌مسیح، از هر نوع عیب و نقصی به دور باشید. <span class="verse-marker">۲۴</span>او که شما را به سوی خود دعوت کرده است قابل اعتماد است و این کار را می‌کند. </p>
  <h3>خاتمه </h3>
  <p>
    <span class="verse-marker">۲۵</span>ای برادران، برای ما دعا کنید. <span class="verse-marker">۲۶</span>همۀ برادران را با بوسۀ مقدسانه سلام گوئید. <span class="verse-marker">۲۷</span>شما را به نام خداوند وظیفه می‌دهیم که این رساله را برای تمام برادران بخوانید. </p>
  <p>
    <span class="verse-marker">۲۸</span>فیض خداوند ما عیسی‌مسیح با شما باد. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>