<!doctype html>

<html lang="fa">
<head>
  <meta charset="utf-8">

  <title>رسالۀ پولُس رسول به رومیان</title>

  <link rel="stylesheet" href="/css/style.css">
  <script>var nc = 16;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
        <option value="c6">۶</option>
        
        <option value="c7">۷</option>
        
        <option value="c8">۸</option>
        
        <option value="c9">۹</option>
        
        <option value="c10">۱۰</option>
        
        <option value="c11">۱۱</option>
        
        <option value="c12">۱۲</option>
        
        <option value="c13">۱۳</option>
        
        <option value="c14">۱۴</option>
        
        <option value="c15">۱۵</option>
        
        <option value="c16">۱۶</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>رومیان </h1>
  
  
  
  
  
  
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>مقدمه </h3>
  <p>
    <span class="verse-marker">۱</span>از طرف پولُس بندۀ عیسی‌مسیح و رسولی که خدا برای بشارت انجیل برگزیده و فراخوانده است. </p>
  <p>
    <span class="verse-marker">۲</span>خدا انجیل را مدتها پیش بوسیلۀ انبیای خود در کتاب‌مقدس وعده داد. <span class="verse-marker">۳</span>این انجیل دربارۀ پسر او، خداوند ما عیسی‌مسیح است که از لحاظ جسم از نسل داود متولد شد <span class="verse-marker">۴</span>و با زنده شدنش پس از مرگ با قدرت ثابت نمود که از لحاظ روحِ قدوسیت، او پسر خداست. <span class="verse-marker">۵</span>خدا به وسیلۀ مسیح به ما فیض عطا فرمود تا رسولان او باشیم و همۀ ملت ها را به ایمان و اطاعت مسیح هدایت کنیم <span class="verse-marker">۶</span>این همچنین شامل حال شما رومیان است که خدا شما را دعوت فرموده تا از آنِ عیسی‌مسیح شوید. </p>
  <p>
    <span class="verse-marker">۷</span>من این رساله را به همۀ شما محبوبان خدا در روم که به این مقام مقدس خوانده شده‌اید می‌نویسم. فیض و سلامتی از طرف خدا، پدر ما، و عیسی‌مسیح خداوند با شما باد. </p>
  <h3>دعای شکرگزاری </h3>
  <p>
    <span class="verse-marker">۸</span>پیش از هر چیز خدای خود را به وساطت عیسی‌مسیح برای همۀ شما شکر می‌کنم، زیرا ایمان شما در تمام دنیا شهرت یافته است. <span class="verse-marker">۹</span>خدا، آن خدایی که او را با اعلام انجیل دربارۀ پسرش از دل و جان خدمت می‌نمایم، شاهد است <span class="verse-marker">۱۰</span>که همیشه در وقت دعا شما را بیاد می‌آورم و درخواست می‌کنم که در صورت امکان اگر خدا بخواهد بالاخره به دیدن شما موفق شوم زیرا <span class="verse-marker">۱۱</span>بسیار آرزومندم که شما را ببینم تا از برکت روحانی شما را بهره‌مند ساخته، تقویت نمایم. <span class="verse-marker">۱۲</span>مقصدم آن است که به وسیلۀ ایمان دو جانبه پشتیبان همکدیگر باشیم، شما به وسیلۀ ایمان من و من به وسیلۀ ایمان شما. </p>
  <p>
    <span class="verse-marker">۱۳</span>ای برادران، نمی‌خواهم بی‌خبر باشید که بارها قصد داشتم نزد شما بیایم اما همیشه چیزی مرا از انجام آن بازداشته است. من خواسته‌ام همان طوری که در میان ملت‌های دیگر ثمری یافتم در میان شما نیز بیابم. <span class="verse-marker">۱۴</span>زیرا من در برابر همه ـ از مردم پیشرفته گرفته تا وحشیان، از روشنفکران گرفته تا نادانان ـ دَینی به گردن دارم. <span class="verse-marker">۱۵</span>بنابراین شوق دارم که به قدر توانایی خود انجیل را به شما نیز که در روم به سر می‌برید اعلام نمایم. </p>
  <h3>قدرت انجیل </h3>
  <p>
    <span class="verse-marker">۱۶</span>زیرا من از انجیل خِجِل نیستم؛ از آنرو که انجیل، قدرت خداست برای نجات هرکس که ایمان آورد، اول یهودیان و سپس غیر‌یهودیان <span class="verse-marker">۱۷</span>زیرا انجیل نشان می‌دهد که خدا چگونه آدمیان را عادل می‌شمارد و این پایۀ ایمان است و بر ایمان بنا شده است، چنانکه که نوشته شده است: «شخص عادل بوسیلۀ ایمان زندگی می‌کند.» </p>
  <h3>گناه بشر </h3>
  <p>
    <span class="verse-marker">۱۸</span>غضب خدا از آسمان بر هر گونه گناه و شرارت مردمی نازل می‌شود که زندگی شرارت‌آمیز شان مانع شناسایی حقیقت است. <span class="verse-marker">۱۹</span>خدا آنها را مجازات می‌کند و این کار برحق است، زیرا آنچه آدمیان دربارۀ خدا می‌توانند بدانند، بر آن‌ها آشکار است زیرا خدا آن را در پیش چشمان ایشان قرار داده است. <span class="verse-marker">۲۰</span>از زمان آفرینش دنیا، صفات نادیدنی او یعنی قدرت ازلی و اُلوهیت او در چیزهایی که او آفریده است، به روشنی مشاهده می‌شود و از این رو آن‌ها ابداً عذری ندارند. <span class="verse-marker">۲۱</span>اگرچه آن‌ها خدا را شناختند ولی آن طوری که شایستۀ اوست او را تکریم و شکرگذاری نکردند. در عوض افکار شان کاملاً پوچ گشته و عقل ناقص آن‌ها تیره شده است. <span class="verse-marker">۲۲</span>در حالی که ادعای حکمت می‌کنند، نشان می‌دهند که نادان هستند. <span class="verse-marker">۲۳</span>آن‌ها جلال خدای ابدی را به بُتهایی شبیه انسان فانی و پرندگان و چهارپایان و خزندگان تبدیل کردند. </p>
  <p>
    <span class="verse-marker">۲۴</span>به این جهت خدا ایشان را با شهوات و هوسهای خود شان در ناپاکی واگذاشت که با یکدیگر بدن‌های خود را ننگین سازند. <span class="verse-marker">۲۵</span>آنها حقیقت خدا را به دروغ تبدیل کردند و آفریده‌های خدا را به عوض خود آفریدگار پرستیدند، آفریدگاری که تا ابد شایستۀ ستایش است. </p>
  <p>
    <span class="verse-marker">۲۶</span>لذا خدا آدمیان را تسلیم شهوات ننگین خود شان کرده است. حتی زنها روابط طبیعی جنسی را به آنچه غیر‌طبیعی است تبدیل کردند. <span class="verse-marker">۲۷</span>به همان طریق مردان روابط جنسی طبیعی را با زنها ترک نمودند و در آتش شهوت برای هم‌جنسان خود سوختند. مردان مرتکب اعمال زشت و ننگین با مردان دیگر شدند و در وجود خود شان مجازاتی را که سزاوار چنین خلافکاری است، دیدند. </p>
  <p>
    <span class="verse-marker">۲۸</span>چون آن‌ها خداشناسی را امری ناچیز شمردند، خدا آن‌ها را تسلیم افکار فاسد شان نمود تا اعمال زشت و ناشایست بجا آورند. <span class="verse-marker">۲۹</span>آن‌ها از انواع شرارت و بدی و طمع و بدخواهی و همچنین از حسادت و آدمکشی و نزاع و فریبکاری و بد‌نیتی پُر هستند. آن‌ها شایعه می‌سازند <span class="verse-marker">۳۰</span>و از یکدیگر بدگویی می‌کنند، از خدا نفرت دارند، ظالم و مغرور و لافزن و سازندۀ بدیها هستند و از والدین خود سرپیچی می‌کنند. <span class="verse-marker">۳۱</span>بی‌فهم، بی‌وفا و بی‌محبت و بی‌رحم هستند. <span class="verse-marker">۳۲</span>و با وجود این که حکم خدا را می‌دانند که کنندگان چنین کارها مستوجب مرگند ولی نه فقط خود شان این کارها را می‌کنند بلکه دیگران را نیز در انجام آن‌ها تشویق می‌کنند. </p>
  <a id="c2"></a>
  <h2>فصل دوم </h2>
  <h3>خشم و غضب خدا </h3>
  <p>
    <span class="verse-marker">۱</span>و اما ای آدمی، تو کیستی که دربارۀ دیگران قضاوت می‌کنی؟ هر که باشی هیچگونه عذری نداری زیرا وقتی تو دیگران را ملامت می‌کنی و در عین حال همان کاری را که آن‌ها انجام می‌دهند انجام می‌دهی، خودت را ملامت می‌کنی. <span class="verse-marker">۲</span>ما می‌دانیم وقتی خدا اشخاصی را که چنین کارهایی می‌کنند ملامت می‌کند، حق دارد. <span class="verse-marker">۳</span>آیا تو گمان می‌کنی که با ملامت کردن دیگران از جزا فرار خواهی کرد! در حالی که همان کارها را انجام می‌دهی؟ <span class="verse-marker">۴</span>آیا فراوانی مهر و بردباری و صبر خدا را ناچیز می‌شماری؟ مگر نمی‌دانی که منظور مهربانی خدا این است که تو را به توبه راهنمایی فرماید؟ <span class="verse-marker">۵</span>با سخت‌دلی و بی‌میلی خود نسبت به توبه، عقوبت خود را تا روز ظهور غضب خدا و داوری عادلانۀ او پیوسته شدیدتر می‌سازی. <span class="verse-marker">۶</span>زیرا خدا به هر کس بر حسب اعمالی که کرده است، اجر یا جزا خواهد داد. <span class="verse-marker">۷</span>بعضی مردم، نیکویی را دنبال می‌کنند و در جستجوی عزت و شرف و زندگی فناناپذیر هستند، خدا به آنها زندگی ابدی خواهد داد. <span class="verse-marker">۸</span>بعضی مردم خودخواه هستند و حقیقت را رد می‌کنند و به دنبال ناراستی می‌روند، آن‌ها مورد خشم و غضب خدا قرار می‌گیرند. <span class="verse-marker">۹</span>برای همۀ آدمیانی که بدی را بجا می‌آورند، مصیبت و پریشانی خواهد بود، اول برای یهودیان و سپس برای غیر‌یهودیان. <span class="verse-marker">۱۰</span>اما خدا به کسانی که نیکوکاری نمایند، عزت و شرف و سلامتی خواهد بخشید، اول به یهودیان و سپس به غیر‌یهودیان <span class="verse-marker">۱۱</span>زیرا خدا تبعیض قائل نمی‌شود. </p>
  <p>
    <span class="verse-marker">۱۲</span>همۀ آنانی که بدون داشتن شریعت موسی گناه می‌کنند، بدون شریعت هلاک می‌شوند و همۀ آنانی که زیر شریعت هستند و گناه می‌کنند، به وسیلۀ شریعت محکوم می‌شوند. <span class="verse-marker">۱۳</span>زیرا تنها شنیدن احکام شریعت هیچ کس را در حضور خدا عادل نمی‌سازد، بلکه عمل کنندگان شریعتند که عادل شمرده می‌شوند. <span class="verse-marker">۱۴</span>هرگاه غیر‌یهودیان که دارای شریعت نیستند، احکام شریعت را طبیعتاً انجام می‌دهند، معلوم است که شریعت آنها خود شانند. با وجود اینکه شریعت کتبی ندارند، <span class="verse-marker">۱۵</span>رفتار شان نشان می‌دهد که مقررات شریعت در قلب‌های شان نوشته شده و وجدان‌های ایشان نیز درستی این را تأیید می‌کند. زیرا افکار شان یا آن‌ها را ملامت می‌کند و یا از آن‌ها دفاع می‌نماید. <span class="verse-marker">۱۶</span>مطابق بشارتی که من می‌دهم، در روزی که خدا به وسیلۀ عیسی‌مسیح همۀ افکار پنهانی دل‌های آدمیان را داوری می‌کند، این کار انجام خواهد گرفت. </p>
  <h3>یهودیان و شریعت </h3>
  <p>
    <span class="verse-marker">۱۷</span>اما اگر تو خود را یهودی می‌نامی و به شریعت پابند هستی و از اینکه خدا را می‌شناسی، به خود فخر می‌کنی، <span class="verse-marker">۱۸</span>و ارادۀ او را می‌دانی و به سبب اینکه در شریعت تربیت شده‌ای چیزهای عالی را برتر می‌دانی <span class="verse-marker">۱۹</span>و خاطر جمع هستی که راهنمای کوران و نور ساکنان تاریکی <span class="verse-marker">۲۰</span>و استاد نادانان و معلم کودکان می‌باشی و صاحب شریعتی هستی که مظهر معرفت و حقیقت است. <span class="verse-marker">۲۱</span>پس تو که دیگران را تعلیم می‌دهی، چرا خود را تعلیم نمی‌دهی؟ تو که موعظه می‌کنی دزدی نباید کرد، آیا خودت دزدی نمی‌کنی؟ <span class="verse-marker">۲۲</span>تو که می‌گوئی زنا نکن، آیا خودت زنا نمی‌کنی؟ تو که از بُتها نفرت داری، آیا خود معبدها را غارت نمی‌کنی؟ <span class="verse-marker">۲۳</span>تو که به شریعت فخر می‌کنی، آیا با شکستن شریعت نسبت به خدا بی‌حرمتی نمی‌کنی؟ <span class="verse-marker">۲۴</span>چنانکه نوشته شده است: «بسبب شما، مردمان غیر‌یهود نام خدا را بی‌حرمت می‌سازند.» </p>
  <p>
    <span class="verse-marker">۲۵</span>چنانچه از شریعت اطاعت کنی، سنت تو ارزش دارد؛ اما اگر از شریعت سرپیچی نمایی، مثل این است که اصلاً سنت نشده‌ای. <span class="verse-marker">۲۶</span>اگر یک غیر‌یهود که سنت نشده است از احکام شریعت اطاعت نماید، آیا خدا او را سنت شده به حساب نخواهد آورد؟ <span class="verse-marker">۲۷</span>و شخصی که جسماً سنت نشده است ولی احکام شریعت را انجام می‌دهد، ترا که با وجود داشتن کتاب و نشانۀ سنت، از شریعت تجاوز می‌کنی، ملامت خواهد ساخت. <span class="verse-marker">۲۸</span>زیرا یهودی حقیقی کسی نیست که ظاهراً یهودی باشد و سنت واقعی تنها یک عمل جسمانی نیست. <span class="verse-marker">۲۹</span>بلکه یهود واقعی شخصی است که از باطن یهودی باشد، یعنی قلبش سنت شده باشد و این نیز، کار روح خدا است، نه کار شریعت مکتوب. ستایش چنین شخص از خدا است، نه از انسان. </p>
  <a id="c3"></a>
  <h2>فصل سوم </h2>
  <p>
    <span class="verse-marker">۱</span>پس یهودیان چه برتری بر غیر‌یهودیان دارند؟ یا سنت چه ارزشی دارد؟ <span class="verse-marker">۲</span>البته از هر لحاظ ارزش فراوان دارد، اول آنکه خدا پیام خود را به یهودیان سپرد. <span class="verse-marker">۳</span>اما اگر بعضی از آن‌ها امین نبودند، آیا بی‌وفائی آن‌ها وفاداری خدا را باطل می‌سازد؟ <span class="verse-marker">۴</span>هرگز نه! حتی اگر همۀ انسان‌ها دروغگو باشند، خدا راستگو است! چنانکه نوشته شده است: </p>
  <p class="verse1">«کلامی که گفته‌ای راست بوده </p>
  <p class="verse2">و داوری تو عادلانه است.» </p>
  <p>
    <span class="verse-marker">۵</span>اما اگر شرارت ما عدالت خدا را بیشتر آشکار می‌سازد چه بگوئیم؟ آیا می‌توانیم بگوئیم که هرگاه خدا ما را مجازات می‌کند، بی‌انصافی می‌کند؟ (مثل آدمیان سخن می‌گویم) <span class="verse-marker">۶</span>هرگز نه! اگر خدا عادل نباشد چطور می‌تواند دنیا را داوری کند؟ </p>
  <p>
    <span class="verse-marker">۷</span>اما اگر دروغ من در مقابل راستی خدا جلال او را بیشتر آشکار می‌کند، چرا باز هم به عنوان یک گناهکار ملامت می‌شوم؟ <span class="verse-marker">۸</span>پس چرا نگوئیم: «بیائید بدی کنیم تا از آن خوبی به بار آید؟» در واقع عده‌ای تهمت‌زنان گزارش داده‌اند که ما چنین چیزی گفته‌ایم، محکومیت این اشخاص بجاست. </p>
  <h3>هیچ کس در حضور خدا عادل نیست </h3>
  <p>
    <span class="verse-marker">۹</span>پس چه؟ آیا ما یهودیان از غیر‌یهودیان وضع بهتری داریم؟ ابداً، پیش از این نشان دادیم که یهودیان و غیر‌یهودیان، همه در گناه گرفتار هستند. <span class="verse-marker">۱۰</span>چنانکه نوشته شده است: </p>
  <p class="verse1">«حتی یک نفر نیست که عادل باشد. </p>
  <p class="verse2">
    <span class="verse-marker">۱۱</span>کسی نیست که بفهمد یا جویای خدا باشد. </p>
  <p class="verse1">
    <span class="verse-marker">۱۲</span>همۀ آدمیان از خدا روگردانیده‌اند، </p>
  <p class="verse2">همگی از راه راست دور شده‌اند؛ </p>
  <p class="verse2">حتی یک نفر نیکوکار نیست. </p>
  <p class="verse1">
    <span class="verse-marker">۱۳</span>گلوی شان مثل قبر روباز است، </p>
  <p class="verse2">زبان شان را برای فریب دادن به‌کار می‌برند </p>
  <p class="verse2">و از لب‌های شان سخنانی مهلک مانند زهرِ‌مار جاری است. </p>
  <p class="verse2">
    <span class="verse-marker">۱۴</span>دهان شان پُر از دشنام‌های زننده و بدی است، </p>
  <p class="verse1">
    <span class="verse-marker">۱۵</span>و پاهای شان برای خونریزی تندرو است. </p>
  <p class="verse2">
    <span class="verse-marker">۱۶</span>به هر جا که می‌روند، ویرانی و بدبختی بجا می‌گذارند، </p>
  <p class="verse1">
    <span class="verse-marker">۱۷</span>و راه صلح و سلامتی را نشناخته‌اند. </p>
  <p class="verse2">
    <span class="verse-marker">۱۸</span>خدا ترسی بنظر ایشان نمی‌رسد.» </p>
  <p>
    <span class="verse-marker">۱۹</span>ما می‌دانیم که روی سخن در شریعت با پیروان شریعت است تا هر دهانی بسته شود و تمام دنیا خود را نسبت به خدا ملزم و مسئول بدانند. <span class="verse-marker">۲۰</span>زیرا هیچ انسانی در نظر خدا با انجام احکام شریعت عادل شمرده نمی‌شود. کار شریعت اینست که انسان گناه را بشناسد. </p>
  <h3>عدالت از راه ایمان </h3>
  <p>
    <span class="verse-marker">۲۱</span>اما اکنون عدالت خدا که تورات و پیامبران بر آن شهادت داده‌اند به ظهور رسیده است. خدا بدون در نظر گرفتن شریعت <span class="verse-marker">۲۲</span>و فقط از راه ایمان به عیسی‌مسیح همۀ ایمانداران را عادل می‌شمارد، زیرا هیچ تفاوتی نیست، <span class="verse-marker">۲۳</span>همه گناه کرده‌اند و از جلال خدا کم آمده‌اند. <span class="verse-marker">۲۴</span>اما با فیض خدا همه به وساطت عیسی‌مسیح که خونبهای آزادی آن‌ها است، بطور رایگان، عادل شمرده می‌شوند. <span class="verse-marker">۲۵</span>زیرا خدا مسیح را به عنوان وسیله‌ای برای آمرزش گناهان ـ که با ایمان به خون او به‌دست می‌آید ـ در مقابل چشم همه قرار داده و با این کار خدا عدالت خود را ثابت نمود، زیرا در گذشته به سبب بردباری خود گناهان آدمیان را نادیده گرفت <span class="verse-marker">۲۶</span>تا در این زمان، عدالت خدا کاملاً به ثبوت برسد، یعنی ثابت شود که خدا عادل است و کسی را که به عیسی ایمان می‌آورد عادل می‌شمارد. </p>
  <p>
    <span class="verse-marker">۲۷</span>پس فخر کردن چه معنی دارد؟ جائی برای آن نیست. به چه دلیل؟ آیا به دلیل انجام دادن شریعت؟ نخیر، بلکه چون ایمان می‌آوریم. <span class="verse-marker">۲۸</span>زیرا ما یقین داریم که به وسیلۀ ایمان، بدون اجرای شریعت، عادل شمرده می‌شویم. <span class="verse-marker">۲۹</span>آیا خدا فقط خدای یهودیان است؟ مگر خدای غیر‌یهودیان هم نیست؟ البته هست. <span class="verse-marker">۳۰</span>خدا یکی است و یهودیان را بر اساس ایمان و غیر‌یهودیان را نیز از راه ایمان عادل می‌سازد. <span class="verse-marker">۳۱</span>آیا این به آن معنی است که با ایمان، شریعت را از میان بر‌می‌داریم؟ نخیر، هرگز! بلکه آن را استوار می‌سازیم. </p>
  <a id="c4"></a>
  <h2>فصل چهارم </h2>
  <h3>ابراهیم ایماندار </h3>
  <p>
    <span class="verse-marker">۱</span>پس در این صورت دربارۀ جد ما ابراهیم چه بگوئیم؟ <span class="verse-marker">۲</span>اگر به وسیلۀ اعمال خود پیش خدا عادل شمرده می‌شد، دلیلی برای فخر می‌داشت اما او نمی‌تواند در پیشگاه خدا به خود فخر کند. <span class="verse-marker">۳</span>زیرا نوشته شده است: «ابراهیم به خدا ایمان آورد و خدا آن ایمان را به عنوان عدالت به حساب او گذاشت.» <span class="verse-marker">۴</span>شخصی که کار می‌کند مزد می‌گیرد و مزد او هدیه به حساب نمی‌آید؛ بلکه حق او است که باید به او پرداخت شود <span class="verse-marker">۵</span>و اما مردی که کار نمی‌کند بلکه به خدائی که حتی شخص دور از خدا را عادل می‌گرداند ایمان می‌آورد، ایمان او عدالت شمرده می‌شود. <span class="verse-marker">۶</span>حضرت داود دربارۀ خوشی شخصی که خدا بدون در نظر گرفتن اعمالش او را عادل می‌سازد چنین می‌فرماید: </p>
  <p class="verse1">
    <span class="verse-marker">۷</span>«خوشا به حال کسی که سرکشی او آمرزیده </p>
  <p class="verse2">و گناه وی پوشیده شده است. </p>
  <p class="verse1">
    <span class="verse-marker">۸</span>خوشا به حال کسی که خداوند گناه او را به حساب نمی‌آورد.» </p>
  <p>
    <span class="verse-marker">۹</span>آیا این خوشی تنها متعلق به آنانی است که سنت شده‌اند، یا همچنین به کسانی که سنت نشده‌اند نیز تعلق دارد؟ چنانکه از کلام خدا نقل کردیم: «خدا ایمان ابراهیم را به عنوان عدالت به حساب او گذاشت.» <span class="verse-marker">۱۰</span>در آن زمان ابراهیم در چه حالت بود؟ آیا پیش از سنت شدن او بود یا بعد؟ البته پیش از سنت شدن <span class="verse-marker">۱۱</span>و سنت‌اش علامتی بود برای اثبات اینکه به وسیلۀ ایمانش، خدا او را پیش از آنکه سنت شود، عادل شمرده بود. و از این رو ابراهیم پدر همۀ کسانی است که به خدا ایمان می‌آورند و عادل شمرده می‌شوند، حتی اگر سنت نشده باشند <span class="verse-marker">۱۲</span>و همچنین پدر کسانی است که سنت شده‌اند، نه تنها بخاطر اینکه سنت شده‌اند بلکه به خاطر اینکه از ایمانی که ابراهیم در وقت نامختونی داشت، پیروی می‌کنند. </p>
  <h3>وعده‌های خدا و ایمان </h3>
  <p>
    <span class="verse-marker">۱۳</span>خدا به ابراهیم و فرزندانش وعده داد که جهان از آنِ او خواهد بود. این وعده به علت اطاعت ابراهیم از شریعت نیست، بلکه برای این است که او ایمان آورد و ایمان او برایش عدالت شمرده شد، <span class="verse-marker">۱۴</span>زیرا اگر وعده‌های خدا به کسانی داده شود که از شریعت پیروی می‌کنند دیگر ایمان آدمی بی‌معنی و وعدۀ خدا بی‌ارزش است، <span class="verse-marker">۱۵</span>زیرا شریعت، غضب خدا را به وجود می‌آورد اما جائی که شریعت نیست تجاوز از شریعت هم وجود ندارد. </p>
  <p>
    <span class="verse-marker">۱۶</span>پس این وعده به ایمان متکی است، تا آن بر فیض خدا استوار بوده و برای تمامی نسل ابراهیم اعتبار داشته باشد، نه تنها برای آنانی که از شریعت اطاعت می‌کنند، بلکه برای کسانی هم که مانند ابراهیم ایمان می‌آورند، زیرا ابراهیم پدر همۀ ماست. <span class="verse-marker">۱۷</span>چنانکه نوشته شده است: «تو را پدر ملتهای بسیار ساخته‌ام.» از این رو این وعده در نظر خدائی که ابراهیم به او ایمان آورد استوار است، آن خدائی که مردگان را زنده می‌سازد و نیستی ها را هستی می‌بخشد. <span class="verse-marker">۱۸</span>ابراهیم ایمان آورد و در آن هنگام که هیچ امیدی نبود، او امیدوار گشت و از این رو «پدر ملتهای بسیار» شد. همان‌طور که کلام خدا می‌فرماید: «فرزندان تو به این اندازه زیاد خواهند شد.» <span class="verse-marker">۱۹</span>ابراهیم تقریباً صد ساله بود، اما با توجه به وضع بدنی خودش که تقریباً مرده بود و اینکه ساره نمی‌توانست صاحب فرزندی شود، ایمان خود را سست نساخت، <span class="verse-marker">۲۰</span>و نسبت به وعدۀ خدا شک نکرد. بلکه در حالی که خدا را حمد می‌گفت، ایمانش او را تقویت می‌نمود، <span class="verse-marker">۲۱</span>زیرا اطمینان کامل داشت که خدا قادر است، مطابق آنچه وعده فرموده است، عمل کند. <span class="verse-marker">۲۲</span>به این دلیل است که ایمان ابراهیم «به عنوان عدالت شمرده شد.» <span class="verse-marker">۲۳</span>کلمات «شمرده شد» تنها بخاطر او نوشته نشد، <span class="verse-marker">۲۴</span>بلکه همچنین برای ما نوشته شد که عادل شمرده شویم ـ ما به خدایی ایمان داریم که خداوند ما عیسی را پس از مرگ زنده ساخت. <span class="verse-marker">۲۵</span>او بخاطر گناهان ما تسلیم مرگ گردید و زنده شد تا ما در پیش خدا عادل شمرده شویم. </p>
  <a id="c5"></a>
  <h2>فصل پنجم </h2>
  <h3>نتایج نجات </h3>
  <p>
    <span class="verse-marker">۱</span>بنابراین چون از راه ایمان در حضور خدا عادل شمرده شده‌ایم، نزد خدا سلامتی داریم که به وسیلۀ خداوند ما عیسی‌مسیح برقرار گردیده. <span class="verse-marker">۲</span>به وسیلۀ ایمان به مسیح، ما وارد فیض خدا شده‌ایم ـ فیضی که در آن پایداریم و نه تنها به امید شراکتی که در جلال خدا داریم خوشی می‌کنیم، <span class="verse-marker">۳</span>بلکه در زحمات خود نیز شادمان هستیم. زیرا می‌دانیم که زحمت، بردباری را ایجاد می‌کند <span class="verse-marker">۴</span>و بردباری موجب می‌شود که مورد قبول خدا شویم و این امر امید را می‌آفریند. <span class="verse-marker">۵</span>این امید هیچ وقت ما را مأیوس نمی‌سازد، زیرا محبت خدا به وسیلۀ روح‌القدس که به ما عطا شد، قلب‌های ما را فراگرفته است. </p>
  <p>
    <span class="verse-marker">۶</span>زیرا در آن هنگام که ما هنوز درمانده بودیم، مسیح در زمانی که خدا معین کرده بود در راه اشخاصِ دور از خدا جان سپرد. <span class="verse-marker">۷</span>کمتر می‌توان کسی را یافت که حاضر باشد حتی برای یک شخص عادل از جان خود بگذرد، اگرچه ممکن است گاهی کسی به خاطر یک شخص خیرخواه جرأت قبول مرگ را داشته باشد. <span class="verse-marker">۸</span>اما خدا محبت خود را نسبت به ما کاملاً ثابت کرده است. زیرا در آن هنگام که ما هنوز گنهکار بودیم، مسیح به خاطر ما مُرد. <span class="verse-marker">۹</span>ما که با ریختن خون او عادل شمرده شدیم چقدر بیشتر به وسیلۀ خود او از غضب خدا نجات می‌یابیم! <span class="verse-marker">۱۰</span>وقتی ما با خدا دشمن بودیم او با مرگ پسر خویش دشمنی ما را به دوستی تبدیل کرد، پس حالا که دوست او هستیم، چقدر بیشتر زندگی مسیح باعث نجات ما خواهد شد! <span class="verse-marker">۱۱</span>نه تنها این بلکه ما به وسیلۀ خداوند ما عیسی‌مسیح که ما را دوستان خدا گردانیده در خدا خوشی می‌کنیم. </p>
  <h3>آدم و مسیح </h3>
  <p>
    <span class="verse-marker">۱۲</span>گناه به وسیلۀ یک انسان به جهان وارد شد و این گناه مرگ را به همراه آورد. در نتیجه، چون همه گناه کردند مرگ همه را در بر گرفت. <span class="verse-marker">۱۳</span>قبل از شریعت گناه در جهان وجود داشت؛ اما چون شریعتی در بین نبود گناه به حساب آدمیان گذاشته نمی‌شد. <span class="verse-marker">۱۴</span>با وجود این باز هم مرگ بر آنانی که از زمان «آدم» تا زمان موسی زندگی می‌کردند حاکم بود ـ حتی بر آنانی که مانند «آدم»، از فرمان خدا سرپیچی نکرده بودند. </p>
  <p>آدم نمونۀ آن کسی است، که قرار بود بیاید. <span class="verse-marker">۱۵</span>اما این دو، مثل هم نیستند، زیرا بخشش خدا با گناهی که به وسیلۀ آدم به جهان وارد شد قابل مقایسه نیست. درست است که بسیاری به خاطر گناه یکنفر مردند. اما چقدر بیشتر فیض خدا و بخششی که از فیض آدم ثانی، یعنی عیسی‌مسیح سرچشمه گرفته، به فراوانی در دسترس بسیاری گذاشته شده است. <span class="verse-marker">۱۶</span>همچنین نمی‌توان آن بخشش خدا را با نتایج گناه یک نفر یعنی «آدم» مقایسه کرد، زیرا در نتیجۀ آن نافرمانی، انسان محکوم شناخته شد، حال آنکه بخشش خدا پس از آن همه خطایا موجب برائت انسان گردید. <span class="verse-marker">۱۷</span>به سبب نافرمانی آن یک نفر و به خاطر او مرگ بر سرنوشت بشر حاکم شد، اما چقدر نتیجۀ آنچه آن انسان دیگر یعنی عیسی‌مسیح انجام داد بزرگتر است! ـ همۀ کسانی که فیض فراوان خدا و عطیه رایگان عدالت او را دریافت کردند، به وسیلۀ مسیح در زندگی حکومت خواهند نمود. </p>
  <p>
    <span class="verse-marker">۱۸</span>پس همان‌طور که یک گناه موجب محکومیت همۀ آدمیان شد، عمل یک شخص عادل نیز، باعث تبرئه و زندگی همه می‌باشد <span class="verse-marker">۱۹</span>و چنانکه بسیاری در نتیجۀ سرپیچی یک نفر، گناهکار گشتند، به همان طریق بسیاری هم در نتیجۀ اطاعت یک نفر، عادل شمرده می‌شوند. </p>
  <p>
    <span class="verse-marker">۲۰</span>شریعت آمد تا گناهان را افزایش دهد، اما جایی که گناه افزایش یافت، فیض خدا به مراتب بیشتر گردید. <span class="verse-marker">۲۱</span>پس همان‌طور که گناه به وسیلۀ مرگ، انسان را تحت فرمان خود در آورد، فیض خدا نیز به وسیلۀ عدالت فرمانروائی می‌کند و ما را به وسیلۀ خداوند ما عیسی‌مسیح به زندگی ابدی هدایت می‌کند. </p>
  <a id="c6"></a>
  <h2>فصل ششم </h2>
  <h3>مرده ولی زنده </h3>
  <p>
    <span class="verse-marker">۱</span>پس چه بگوئیم؟ آیا باید به زندگی در گناه ادامه دهیم تا فیض خدا افزون گردد؟ <span class="verse-marker">۲</span>هرگز نه! ما که نسبت به گناه مرده‌ایم، چگونه می‌توانیم به زندگی در آن ادامه دهیم؟ <span class="verse-marker">۳</span>آیا نمی‌دانید که وقتی ما در پیوستگی با مسیح عیسی تعمید یافتیم، در اتحاد با مرگ او تعمید یافتیم؟ <span class="verse-marker">۴</span>پس با تعمید خود با او دفن شدیم و در مرگش شریک گشتیم تا همان‌طوری که مسیح به وسیلۀ قدرت پُر شکوه پدر، پس از مرگ زنده شد، ما نیز در زندگی نو به سر بریم. </p>
  <p>
    <span class="verse-marker">۵</span>زیرا اگر ما در مرگی مانند مرگ او، با او یکی شدیم به همان طریق در قیامتی مثل قیامت او نیز با او یکی خواهیم بود. <span class="verse-marker">۶</span>این را می‌دانیم که آن آدمی که در پیش بودیم با مسیح بر روی صلیب او کشته شد، تا نفس گناهکار نابود گردد و دیگر بردگان گناه نباشیم، <span class="verse-marker">۷</span>زیرا کسی که مُرد از گناه آزاد شده است. <span class="verse-marker">۸</span>اگر ما با مسیح مردیم، ایمان داریم که همچنین با او خواهیم زیست. <span class="verse-marker">۹</span>زیرا می‌دانیم چون مسیح پس از مرگ زنده شده است او دیگر هرگز نخواهد مُرد. یعنی مرگ دیگر بر او تسلط نخواهد یافت. <span class="verse-marker">۱۰</span>مسیح مُرد و با این مرگ یکبار برای همیشه نسبت به گناه مرده است. ولی او زنده شد و دیگر برای خدا زندگی می‌کند. <span class="verse-marker">۱۱</span>همین‌طور شما نیز خود را نسبت به گناه مرده، اما نسبت به خدا در پیوستگی با مسیح عیسی زنده بدانید. </p>
  <p>
    <span class="verse-marker">۱۲</span>دیگر نباید گناه بر بدن‌های فانی شما حاکم باشد و شما را تابع هوس‌های خود سازد. <span class="verse-marker">۱۳</span>هیچ یک از اعضای بدن خود را در اختیار گناه قرار ندهید تا برای مقاصد شریرانه به‌کار رود. بلکه خود را به خدا تسلیم نمائید و مانند کسانی که از مرگ به زندگی بازگشته‌اند، تمام وجود خود را در اختیار او بگذارید تا اعضای شما برای مقاصد عدالت به‌کار رود. <span class="verse-marker">۱۴</span>زیرا گناه نباید بر وجود شما حاکم باشد. چون شما تابع شریعت نیستید، بلکه زیر فیض خدا هستید. </p>
  <h3>غلامان عدالت </h3>
  <p>
    <span class="verse-marker">۱۵</span>پس چه؟ آیا چون زیر فیض خدا هستیم و نه تابع شریعت، اجازه داریم گناه کنیم؟ نه، به هیچ وجه! <span class="verse-marker">۱۶</span>مگر نمی‌دانید که هرگاه شما خود را به عنوان برده در اختیار کسی بگذارید و تابع او باشید، شما در واقع بردۀ آن کسی هستید، که از او اطاعت می‌کنید، خواه بردگی از گناه باشد، که نتیجۀ آن مرگ است و خواه اطاعت از خدا، که نتیجۀ آن عدالت می‌باشد. <span class="verse-marker">۱۷</span>اما خدا را شکر که اگر چه یک زمانی بردگان گناه بودید، اکنون با تمام دل از اصول تعالیمی که به شما داده شده، اطاعت می‌کنید <span class="verse-marker">۱۸</span>و از بندگی گناه آزاد شده، بردگان عدالت گشته‌اید. <span class="verse-marker">۱۹</span>بخاطر ضعف طبیعی انسانی شما به طور ساده سخن می‌گویم: همان‌طور که زمانی تمام اعضای بدن خود را برای انجام گناه به بردگی ناپاکی و شرارت سپرده بودید، اکنون تمام اعضای خود را برای مقاصد مقدس به بردگی عدالت بسپارید. </p>
  <p>
    <span class="verse-marker">۲۰</span>وقتی شما بردگان گناه بودید، مجبور نبودید از عدالت اطاعت کنید. <span class="verse-marker">۲۱</span>از انجام آن اعمالی که اکنون از آن‌ها شرم دارید چه سودی بردید؟ زیرا عاقبت آن اعمال مرگ است. <span class="verse-marker">۲۲</span>و اکنون از گناه آزاد گشته، بردگان خدا هستید و در نتیجۀ آن زندگی شما در این دنیا مقدس و عاقبتش زندگی ابدی است. <span class="verse-marker">۲۳</span>زیرا مزد گناه مرگ است، اما نعمت خدا در پیوستگی با‌خداوند ما، مسیح عیسی زندگی ابدی است. </p>
  <a id="c7"></a>
  <h2>فصل هفتم </h2>
  <h3>رابطۀ ما با شریعت </h3>
  <p>
    <span class="verse-marker">۱</span>ای برادران، شما از شریعت اطلاع دارید و می‌دانید که انسان فقط تا زمانی که زنده است، مجبور به اطاعت از شریعت است. <span class="verse-marker">۲</span>مثلاً یک زن شوهردار تا وقتی شوهرش زنده است، شرعاً به او تعلق دارد. اما اگر شوهر او بمیرد، دیگر آن زن از قانونی که او را به شوهرش مقید می‌ساخت، آزاد است. <span class="verse-marker">۳</span>از این جهت اگر آن زن در زمان زندگی شوهرش با مرد دیگر زندگی کند، زناکار خوانده خواهد شد. اما اگر شوهرش بمیرد، دیگر این قانون شامل حال او نیست و چنانچه با مرد دیگری ازدواج کند، مرتکب زنا نمی‌شود. <span class="verse-marker">۴</span>ای برادران، شما نیز در همین وضع هستید. شما چون جزئی از بدن مسیح هستید، نسبت به شریعت مرده‌اید و اکنون به آن کسی که پس از مرگ زنده شد تعلق دارید، تا در نتیجه برای خدا ثمری بیاوریم. <span class="verse-marker">۵</span>زیرا هنگامی که ما گرفتار طبیعت نفسانی بودیم، شهوات گناه که به وسیلۀ شریعت برانگیخته شده بود در وجود ما کار می‌کرد و موجب مرگ ما می‌شد. <span class="verse-marker">۶</span>اما اکنون از قید شریعت آزاد شده‌ایم زیرا نسبت به آنچه که ما را در بردگی نگاه می‌داشت مرده‌ایم تا به شکل نو یعنی به وسیلۀ روح‌القدس خدا را خدمت کنیم، نه مانند گذشته که از قوانین نوشته شده اطاعت می‌کردیم. </p>
  <h3>جنگ طبیعت نفسانی با روح خدا </h3>
  <p>
    <span class="verse-marker">۷</span>پس چه بگوئیم؟ آیا شریعت گناهکار است؟ هرگز نه! اگر شریعت نمی‌بود من گناه را نمی‌شناختم. مثلاً اگر شریعت نگفته بود: «طمع نکن»، من هرگز نمی‌دانستم طمع کردن چیست. <span class="verse-marker">۸</span>گناه با استفاده از این قانون هر نوع طمع‌کاری را در زندگی من پدید آورد. زیرا گناه بدون شریعت مثل جسد بی‌جان است. <span class="verse-marker">۹</span>خود من زمانی بی‌خبر از شریعت زنده بودم، اما همین که این حکم شریعت آمد، گناه جان تازه‌ای گرفت <span class="verse-marker">۱۰</span>و من مُردم و شریعت که قرار بود زندگی را به وجود بیآورد، در مورد من مرگ به بار آورد. <span class="verse-marker">۱۱</span>زیرا گناه با استفاده از آن حکم شریعت مرا فریب داده کُشت. </p>
  <p>
    <span class="verse-marker">۱۲</span>بنابراین شریعت به خودی خود مقدس است و تمام احکام آن مقدس و عادلانه و نیکوست. <span class="verse-marker">۱۳</span>آیا مقصد این است که چیزی نیکو موجب مرگ من شد؟ هرگز نه! گناه این کار را کرد تا ذات واقعی آن آشکار شود. گناه با استفاده از یک چیز نیکو موجب مرگ من شد تا به وسیلۀ این حکم شریعت، پستی و شرارت بی‌حد گناه معلوم گردد. </p>
  <p>
    <span class="verse-marker">۱۴</span>ما می‌دانیم که شریعت روحانی است؛ اما من نفسانی هستم و مانند برده‌ای به گناه فروخته شده‌ام. <span class="verse-marker">۱۵</span>نمی دانم چکار می‌کنم؛ زیرا آنچه را که دلم می‌خواهد انجام نمی‌دهم، بلکه بر خلاف، چیزی را که از آن نفرت دارم به عمل می‌آورم. <span class="verse-marker">۱۶</span>وقتی کاری می‌کنم که نمی‌خواهم بکنم، این نشان می‌دهد که من قبول می‌کنم که شریعت درست است. <span class="verse-marker">۱۷</span>پس در واقع من آن کسی که این عمل را انجام می‌دهد نیستم؛ بلکه این گناه است که در من به سر می‌برد. <span class="verse-marker">۱۸</span>می دانم که در من یعنی در طبیعت نفسانی من جائی برای نیکوئی نیست، زیرا اگرچه خواهش به نیکی کردن در من هست ولی قدرت انجام آن را ندارم. <span class="verse-marker">۱۹</span>آن نیکی ای را که می‌خواهم، انجام نمی‌دهم، بلکه کاری بدی را که نمی‌خواهم، به عمل می‌آورم. <span class="verse-marker">۲۰</span>اگر کاری را که نمی‌خواهم، انجام می‌دهم، دیگر کنندۀ آن کار من نیستم. بلکه گناه است که در من بسر می‌برد. </p>
  <p>
    <span class="verse-marker">۲۱</span>پس به این قاعدۀ کلی پی می‌برم که: هر وقت می‌خواهم کاری نیکو انجام دهم، فقط شرارت از من سر می‌زند. <span class="verse-marker">۲۲</span>باطناً از شریعت خدا لذت می‌برم. <span class="verse-marker">۲۳</span>ولی می‌بینم قانون دیگری بر بدن من حاکم است، که با قانون حاکم بر ذهن من جنگ می‌کند و مرا اسیر قانون گناه می‌سازد یعنی اعضای بدن مرا تابع خود نموده است. <span class="verse-marker">۲۴</span>من چه آدم بدبختی هستم! این بدن، مرا به سوی مرگ می‌کشاند. چه کسی می‌تواند مرا از دست آن آزاد سازد؟ <span class="verse-marker">۲۵</span>خدا را به وسیلۀ خداوند ما عیسی‌مسیح شکر می‌کنم که چنین کاری را کرده است. خلاصه در حالی که طبیعت نفسانی من بندۀ گناه است، با عقل خود شریعت خدا را بندگی می‌کنم. </p>
  <a id="c8"></a>
  <h2>فصل هشتم </h2>
  <h3>زندگی پیروزمندانه بوسیلۀ روح خدا </h3>
  <p>
    <span class="verse-marker">۱</span>پس دیگر برای کسانی که در پیوستگی با مسیح عیسی بسر می‌برند هیچ محکومیتی وجود ندارد، <span class="verse-marker">۲</span>زیرا قانون زندگی‌بخش روح‌القدس که در مسیح عیسی یافت می‌شود، مرا از قانون گناه و مرگ آزاد کرده است. <span class="verse-marker">۳</span>آنچه را که شریعت به علت ضعف طبیعت نفسانی نتوانست انجام دهد، خدا انجام داد. او پسر خود را به صورت انسان جسمانی و گناهکار و برای آمرزش گناهان بشر فرستاد و به این وسیله گناه را در ذات انسانی محکوم ساخت. <span class="verse-marker">۴</span>خدا چنین کرد تا احکام شریعت به وسیلۀ ما که گرفتار طبیعت نفسانی خود نیستیم، بلکه تابع روح خدا می‌باشیم، بجا آورده شود. <span class="verse-marker">۵</span>زیرا کسانی که مطابق خواهش‌های نفس زندگی می‌کنند، همیشه در فکر چیزهای نفسانی هستند. ولی کسانی که تابع روح خدا هستند، در فکر چیزهای روحانی می‌باشند. <span class="verse-marker">۶</span>عاقبت دلبستگی به امور نفسانی، مرگ و عاقبت پیروی از امور روحانی، زندگی و سلامتی است. <span class="verse-marker">۷</span>زیرا دلبستگی به امور نفسانی دشمنی با خداست. چنین شخصی از شریعت خدا اطاعت نمی‌کند و در واقع نمی‌تواند اطاعت نماید. <span class="verse-marker">۸</span>بنابراین انسان‌های نفسانی نمی‌توانند خدا را خشنود سازند. </p>
  <p>
    <span class="verse-marker">۹</span>اگر روح خدا در وجود شما ساکن است شما اشخاصی روحانی هستید، نه نفسانی. هرکه روح مسیح را ندارد، از آنِ او نیست. <span class="verse-marker">۱۰</span>اما اگر مسیح در وجود شما ساکن است، حتی اگر بدن شما به علت گناه محکوم به مرگ باشد، روح خدا به شما زندگی می‌بخشد، چون شما عادل شمرده شده‌اید. <span class="verse-marker">۱۱</span>اگر روح خدا که مسیح را پس از مرگ زنده گردانید، در وجود شما ساکن باشد، همان‌طور که او را پس از مرگ زنده گردانید، به وسیلۀ همان روح‌القدس که در شما ساکن است، به جسم فانی شما هم زندگی خواهد بخشید. </p>
  <p>
    <span class="verse-marker">۱۲</span>پس ای برادران، ما مدیون هستیم، اما نه به طبیعت نفسانی خود و نه به پیروی از خواهش‌های نفس، <span class="verse-marker">۱۳</span>زیرا اگر مطابق طبیعت نفسانی خود زندگی کنید، خواهید مُرد. اما اگر به یاری روح خدا اعمال جسمانی را نابود سازید، زندگی خواهید کرد. <span class="verse-marker">۱۴</span>کسانی که به وسیلۀ روح خدا هدایت می‌شوند، فرزندان خدا هستند. <span class="verse-marker">۱۵</span>زیرا آن روحی که خدا به شما داده است، شما را برده نمی‌سازد و موجب ترس نمی‌شود، بلکه آن روح شما را فرزندان خدا می‌گرداند و ما به کمک این روح در پیشگاه خدا فریاد می‌کنیم: «اَبا، ای پدر.» <span class="verse-marker">۱۶</span>روح خدا با روح ما با هم شهادت می‌دهند که ما فرزندان خدا هستیم <span class="verse-marker">۱۷</span>و اگر فرزندان او هستیم، در آن صورت، وارث ـ یعنی وارث خدا و هم وارث با مسیح ـ نیز هستیم و اگر ما در رنج مسیح شریک هستیم، در جلال او نیز شریک می‌شویم. </p>
  <h3>جلال آینده </h3>
  <p>
    <span class="verse-marker">۱۸</span>به عقیدۀ من درد و رنج کنونی ما ابداً با جلالی که در آینده برای ما ظاهر می‌شود، قابل مقایسه نیست. <span class="verse-marker">۱۹</span>تمامی خلقت با اشتیاق فراوان در انتظار ظهور فرزندان خدا به سر می‌برد. <span class="verse-marker">۲۰</span>زیرا خلقت نه به ارادۀ خود بلکه به خواست خدا دچار بیهودگی شد، تا این امید باقی بماند <span class="verse-marker">۲۱</span>که روزی خود آفرینش از قید فساد آزاد گردد و در آزادی پُر شکوه فرزندان خدا حصه بگیرد. <span class="verse-marker">۲۲</span>زیرا می‌دانیم که تمامی آفرینش تا زمان حاضر از دردی مانند درد زایمان نالیده است. <span class="verse-marker">۲۳</span>نه تنها خلقت، بلکه ما نیز که روح خدا را به عنوان اولین نمونۀ عطایای خدا دریافت کرده‌ایم، در درون خود ناله می‌کنیم و در انتظار آن هستیم که خدا ما را فرزندان خود بگرداند و کُل بدن ما را آزاد سازد، <span class="verse-marker">۲۴</span>زیرا با چنین امیدی بود که ما نجات یافتیم؛ اما امیدی که برآورده شده باشد، دیگر امید نیست. چه کسی در انتظار چیزی است که قبلاً آن را یافته است؟ <span class="verse-marker">۲۵</span>اما اگر در امید چیزی هستیم که هنوز نیافته‌ایم با صبر منتظر آن می‌باشیم. </p>
  <p>
    <span class="verse-marker">۲۶</span>به همین طریق روح خدا در عین ضعف و ناتوانی، ما را یاری می‌کند؛ زیرا ما هنوز نمی‌دانیم چگونه دعا کنیم. اما خود روح خدا با ناله‌هائی که نمی‌توان بیان کرد، برای ما شفاعت می‌کند <span class="verse-marker">۲۷</span>و آنکه قلب‌های انسان را جستجو می‌کند، از نیت روح آگاه است؛ چون روح‌القدس مطابق خواست خدا برای ایمانداران شفاعت می‌کند. </p>
  <p>
    <span class="verse-marker">۲۸</span>ما می‌دانیم همه چیز برای خیریت آنانی که خدا را دوست دارند و به حسب ارادۀ او خواسته شده‌اند، با هم درکارند، <span class="verse-marker">۲۹</span>زیرا خدا آنانی را که از ابتدا می‌شناخت از پیش برگزید تا به شکل پسر او درآیند و تا پسر، نخستین برادر در میان برادران بسیار باشد. <span class="verse-marker">۳۰</span>او کسانی را که قبلاً برگزیده بود به سوی خود خوانده است، و خوانده‌شدگان را عادل شمرد و عادلان را نیز جاه و جلال بخشید. </p>
  <h3>محبت خدا در مسیح عیسی </h3>
  <p>
    <span class="verse-marker">۳۱</span>پس در برابر این چیزها چه بگوئیم؟ اگر خدا پشتیبان ماست، کیست که بر ضد ما باشد؟ <span class="verse-marker">۳۲</span>آیا خدایی که پسر خود را دریغ نداشت، بلکه او را در راه همۀ ما تسلیم کرد، با بخشیدن او همه چیز را با سخاوتمندی به ما نمی‌بخشد؟ <span class="verse-marker">۳۳</span>چه کسی برگزیدگان خدا را ملامت خواهد کرد؟ خدا آنها را تبرئه می‌نماید! <span class="verse-marker">۳۴</span>پس کیست که بتواند آنها را محکوم سازد؟ مسیح‌عیسی کسی است که مُرد و حتی دوباره زنده شد و اکنون در دست راست خدا از ما شفاعت می‌کند! <span class="verse-marker">۳۵</span>پس چه کسی می‌تواند ما را از محبت مسیح جدا سازد؟ آیا مصیبت یا پریشانی یا زجر یا گرسنگی یا تهیدستی یا خطر و یا شمشیر قادر است ما را از مسیح جدا سازد؟ <span class="verse-marker">۳۶</span>چنانکه نوشته شده است: «به خاطر تو در تمام روز در خطر مرگ هستیم و با ما مانند گوسفندانی که به کشتارگاه می‌روند رفتار می‌شود.» <span class="verse-marker">۳۷</span>با وجود همۀ این چیزها، به وسیلۀ او که ما را دوست داشت پیروزی ما کامل می‌شود. <span class="verse-marker">۳۸</span>زیرا یقین دارم که نه موت و نه زندگی، نه فرشتگان و نه نیروها و قدرت‌های فوق بشری، نه پیشامدهای امروز و نه وقایع فردا، نه قدرت‌های آسمانی <span class="verse-marker">۳۹</span>و نه بلندی و نه پستی و خلاصه هیچ چیز در تمام آفرینش نمی‌تواند ما را از محبتی که خدا در خداوند ما عیسی‌مسیح آشکار نموده جدا سازد. </p>
  <a id="c9"></a>
  <h2>فصل نهم </h2>
  <h3>قوم برگزیدۀ خدا </h3>
  <p>
    <span class="verse-marker">۱</span>آنچه می‌گویم حقیقت است. من به مسیح تعلق دارم و دروغ نمی‌گویم. وجدان من که از روح‌القدس روشن شده به من اطمینان می‌دهد که دروغ نمی‌گویم <span class="verse-marker">۲</span>که در دل خود، بار غمی سنگین و دلتنگی بی‌پایان دارم. <span class="verse-marker">۳</span>آرزو می‌کردم اگر ممکن می‌شد به خاطر برادران خود، یعنی قوم یهود که خویشاوندان من هستند، خدا‌زده و از مسیح جدا شوم. <span class="verse-marker">۴</span>آن‌ها اسرائیلی هستند. مقام پسر‌خواندگی، شراکت در جلال خدا، پیمان‌ها، شریعت، مراسم عبادت و وعده‌ها به ایشان داده شده است. <span class="verse-marker">۵</span>اجداد قوم به ایشان تعلق دارند و مسیح هم از لحاظ اصل و نسب از نژاد آنهاست. او مافوق همه و تا ابد خدای متبارک است، آمین. </p>
  <p>
    <span class="verse-marker">۶</span>مقصد این نیست که کلام خدا تحقق نیافته است، زیرا از نسل یعقوب بودن دلیل نمی‌شود که همه، اسرائیلی حقیقی باشند <span class="verse-marker">۷</span>و از نسل ابراهیم بودن باعث نمی‌شود که همه، فرزندان او شمرده شوند؛ زیرا خدا به ابراهیم فرمود: «نسلی که من به تو وعده داده‌ام از طریق اسحاق خواهد بود.» <span class="verse-marker">۸</span>یعنی همۀ کسانی که بطور طبیعی به دنیا می‌آیند فرزندان خدا شمرده نمی‌شوند، بلکه فقط آنانی که مطابق وعدۀ خدا به دنیا می‌آیند فرزندان او شمرده می‌شوند. <span class="verse-marker">۹</span>وعده‌ای که خدا داد چنین بود: «در وقت معین من بر‌می‌گردم و ساره صاحب پسری خواهد بود.» </p>
  <p>
    <span class="verse-marker">۱۰</span>نه تنها این بلکه «رِبِکا» از یک نفر، یعنی از جد ما اسحاق حامله شد <span class="verse-marker">۱۱</span>و پیش از تولد بچه‌های دوگانگی او و پیش از اینکه این دو نفر عملی نیک یا بد انجام دهند، <span class="verse-marker">۱۲</span>به رِبِکا گفته شد: «برادر بزرگ خادم برادر کوچک خواهد بود.» تا اینکه مقصد خدا در انتخاب یکی از این دو نفر ثابت بماند و این انتخاب مشروط به دعوت او باشد، نه به اعمال انسان. <span class="verse-marker">۱۳</span>چنانکه نوشته شده است: «یعقوب را دوست داشتم اما از عیسو متنفر بودم.» </p>
  <p>
    <span class="verse-marker">۱۴</span>پس چه بگوئیم؟ بگوئیم که خدا بی‌انصاف است؟ هرگز. <span class="verse-marker">۱۵</span>زیرا خدا به موسی می‌فرماید: «به هر که بخواهم رحم کنم، رحم خواهم کرد و به هر که بخواهم دلسوزی نمایم، دلسوزی خواهم نمود.» <span class="verse-marker">۱۶</span>بنابراین به خواسته ها و کوشش‌های انسان بستگی ندارد، بلکه بسته به خدائی است که رحمت می‌نماید. <span class="verse-marker">۱۷</span>کلام خدا به فرعون می‌فرماید: «به همین منظور تو را برانگیختم تا به وسیلۀ تو قدرت خود را نشان دهم و اسم من در سراسر جهان انتشار یابد.» <span class="verse-marker">۱۸</span>بنابر‌این به هر که بخواهد، رحمت می‌نماید و هر که را بخواهد، سرسخت می‌سازد. </p>
  <h3>خشم خدا و رحمت او </h3>
  <p>
    <span class="verse-marker">۱۹</span>یکی از شما به من خواهد گفت: «پس دیگر چرا خدا ما را ملامت می‌سازد؟ زیرا کیست که بتواند با ارادۀ او مقاومت کند؟» <span class="verse-marker">۲۰</span>ای آدم، تو کیستی که به خدا جواب می‌دهی؟ آیا کوزه از کوزه‌گر می‌پرسد: «چرا مرا به این شکل ساختی؟» <span class="verse-marker">۲۱</span>مگر کوزه‌گر حق ندارد که از یک مُشت گِل، یک ظرف برای مصرف عالی و ظرف دیگر برای مصرف معمولی بسازد؟ </p>
  <p>
    <span class="verse-marker">۲۲</span>چه می‌شود اگر خدا بخواهد با صبر زیاد متحمل کسانی شود که مورد خشم او بوده و سزاوار هلاکت می‌باشند و به این وسیله هم غضب خود را نمایان سازد و هم قدرت خود را مکشوف گرداند؟ <span class="verse-marker">۲۳</span>و چه می‌شود اگر خدا بخواهد بزرگی جلال خود را به کسانی که مورد رحمت او هستند و قبلاً آن‌ها را برای جلال آماده کرده بود ظاهر سازد، <span class="verse-marker">۲۴</span>حتی به ما، یعنی کسانی را که او نه تنها از میان قوم یهود بلکه از میان ملت‌های غیر‌یهود نیز فراخوانده است؟ <span class="verse-marker">۲۵</span>چنانکه او در کتاب هوشع نبی می‌فرماید: </p>
  <p class="verse1">«مردمانی را که متعلق به من نبودند، </p>
  <p class="verse2">قوم خود خواهم نامید </p>
  <p class="verse1">و ملتی را که مورد لطف من نبود، </p>
  <p class="verse2">محبوب خود خواهم خواند </p>
  <p class="verse1">
    <span class="verse-marker">۲۶</span>و درست در همان جائی که به ایشان گفته شد: «شما قوم من نیستید» </p>
  <p class="verse2">آنجا آن‌ها «پسران خدای زنده» خوانده خواهند شد.» </p>
  <p class="no-indent">
    <span class="verse-marker">۲۷</span>و اشعیا نیز دربارۀ اسرائیل چنین می‌گوید: «حتی اگر شمار قوم اسرائیل به اندازۀ ریگ‌های ساحل بحر باشد، فقط عدۀ کمی از ایشان نجات خواهند یافت.» <span class="verse-marker">۲۸</span>زیرا خداوند به طور کامل و با سرعت به حساب تمام عالم خواهد رسید. <span class="verse-marker">۲۹</span>و چنانکه اشعیای نبی قبلاً گفته بود: «اگر خداوند قادر مطلق فرزندانی برای ما باقی نمی‌گذاشت، مانند شهر سدوم شده و شبیه شهر غموره می‌گشتیم.» </p>
  <h3>اسرائیل و انجیل </h3>
  <p>
    <span class="verse-marker">۳۰</span>پس چه گوئیم؟ ملت‌های غیر‌یهود که برای به‌دست آوردن عدالت کوشش نکردند، از راه ایمان آن را به‌دست آوردند، <span class="verse-marker">۳۱</span>حال آنکه قوم اسرائیل که پیوسته جویای شریعتی بودند تا به وسیلۀ آن عادل شمرده شوند آن را نیافتند. <span class="verse-marker">۳۲</span>چرا؟ به علت اینکه کوشش‌های ایشان از روی ایمان نبود، بلکه در اثر اعمال خود شان بود. به این ترتیب آن‌ها از همان سنگی لغزش خوردند <span class="verse-marker">۳۳</span>که کلام خدا به آن اشاره می‌کند: </p>
  <p class="verse1">«ببین در سهیون سنگی قرار می‌دهم </p>
  <p class="verse2">که موجب لغزش مردم خواهد شد، </p>
  <p class="verse2">صخره‌ای که از روی آن خواهند افتاد، </p>
  <p class="verse1">ولی هر کس به او ایمان آورد خجل نخواهد شد.» </p>
  <a id="c10"></a>
  <h2>فصل دهم </h2>
  <p>
    <span class="verse-marker">۱</span>ای برادران، آرزوی قلبی و استدعای من از درگاه خدا برای اسرائیل این است که ایشان نجات یابند. <span class="verse-marker">۲</span>من می‌توانم شهادت بدهم که آن‌ها نسبت به خدا با‌غیرت هستند اما تعصب آنها از روی معرفت نیست. <span class="verse-marker">۳</span>زیرا راهی را که خدا به وسیلۀ آن انسان را در حضور خود عادل می‌شمارد، نشناختند و کوشیدند راه خود شان را برای به دست آوردن عدالت درست جلوه دهند و به این دلیل تسلیم عدالت خدا نشدند، <span class="verse-marker">۴</span>زیرا مسیح هدف و تمام کنندۀ شریعت است برای هر که ایمان آورد و به این وسیله در حضور خدا عادل شمرده شود. </p>
  <h3>نجات برای همه </h3>
  <p>
    <span class="verse-marker">۵</span>در مورد آن عدالت که از شریعت به دست می‌آید موسی می‌نویسد: «هرکه شریعت را به عمل آورد به وسیلۀ آن زیست خواهد کرد.» <span class="verse-marker">۶</span>اما دربارۀ عدالت که از راه ایمان به دست می‌آید می‌گوید: «در دل خود نگوئید کیست که به آسمان صعود کند؟» (تا مسیح را پائین آورد) <span class="verse-marker">۷</span>یا: «کیست که به جهان زیرین فرو رود؟» (تا مسیح را باز از میان مردگان بیرون آورد). <span class="verse-marker">۸</span>او می‌گوید: «کلام خدا (یعنی همان پیام ایمانی که ما اعلام می‌کنیم) نزدیک توست، آن در دهان و در قلب توست،» <span class="verse-marker">۹</span>زیرا اگر با زبان خود اقرار کنی که عیسی، خداوند است و در دل خود ایمان آوری که خدا او را پس از مرگ زنده ساخت، نجات می‌یابی. <span class="verse-marker">۱۰</span>زیرا انسان با دل ایمان می‌آورد و عادل شمرده می‌شود و با زبان خود اقرار می‌کند و نجات می‌یابد. <span class="verse-marker">۱۱</span>نوشته شده است: «هر که به او ایمان آورد هرگز خجل نخواهد شد.» <span class="verse-marker">۱۲</span>پس هیچ تفاوتی میان یهودیان و غیر‌یهودیان نیست زیرا خدای واحد، خداوند همه است و نسبت به همۀ کسانی که به او روی می‌آورند، بی‌اندازه بخشنده است؛ <span class="verse-marker">۱۳</span>زیرا «هر کس که نام خداوند را بخواند، نجات می‌یابد.» </p>
  <p>
    <span class="verse-marker">۱۴</span>اما اگر به او ایمان نیاورده‌اند، چگونه می‌توانند به او روی آورند؟ و چگونه می‌توانند به کسی ایمان آورند که دربارۀ او چیزی نشنیده‌اند؟ و چگونه می‌توانند بدون حضور کسی که آن پیام را اعلام کند چیزی بشنوند؟ <span class="verse-marker">۱۵</span>و آن‌ها چگونه می‌توانند پیام را اعلام کنند اگر برای این کار فرستاده نشده باشند؟ چنانکه نوشته شده است: «چه خوش است قدم‌های کسانی که بشارت می‌دهند.» <span class="verse-marker">۱۶</span>اما همه، آن بشارت را نپذیرفتند زیرا خود اشعیا می‌فرماید: «خداوندا چه کسی پیام ما را باور کرده است؟» <span class="verse-marker">۱۷</span>پس ایمان از شنیدن پیام پدید می‌آید و پیام ما کلام مسیح است. </p>
  <p>
    <span class="verse-marker">۱۸</span>اما می‌پرسم: «آیا ممکن است که آن‌ها پیام را نشنیده باشند؟ البته شنیده‌اند، </p>
  <p class="verse1">زیرا صدای ایشان به سرتاسر جهان </p>
  <p class="verse2">و سخن آن‌ها به دور افتاده‌ترین نقاط دنیا رسیده است.» </p>
  <p class="no-indent">
    <span class="verse-marker">۱۹</span>باز می‌پرسم: آیا قوم اسرائیل این را نمی‌دانست؟ پیش از همه موسی می‌گوید: </p>
  <p class="verse1">«من به وسیلۀ کسانی که حتی قومی به شمار نمی‌آیند، </p>
  <p class="verse2">حسادت شما را بر‌می‌انگیزم </p>
  <p class="verse1">و توسط قومی نادان، </p>
  <p class="verse2">شما را به خشم خواهم آورد.» </p>
  <p class="no-indent">
    <span class="verse-marker">۲۰</span>و اشعیا با جرأت بیشتر می‌گوید: </p>
  <p class="verse1">«کسانی مرا یافتند که طالب من نبودند </p>
  <p class="verse2">و خود را به کسانی ظاهر ساختم که جویای من نبودند.» </p>
  <p> </p>
  <p class="no-indent">
    <span class="verse-marker">۲۱</span>اما دربارۀ قوم اسرائیل می‌گوید: «تمام روز با آغوش باز منتظر بازگشت این قوم نافرمان و سرکش هستم.» </p>
  <a id="c11"></a>
  <h2>فصل یازدهم </h2>
  <h3>رحمت خدا نسبت به اسرائیل </h3>
  <p>
    <span class="verse-marker">۱</span>پس می‌پرسم: آیا خدا قوم برگزیدۀ خود را رد کرده است؟ هرگز نه! خود من اسرائیلی و از نسل ابراهیم و از قبیلۀ بنیامین هستم. <span class="verse-marker">۲</span>خدا قومی را که از ابتدا برگزیده بود رد نکرده است. آیا نمی‌دانید دربارۀ الیاس چه نوشته شده است؟ وقتی الیاس بر ضد اسرائیل به خدا شکایت می‌کند، می‌گوید: <span class="verse-marker">۳</span>«خداوندا، انبیای تو را کشته‌اند و قربانگاه‌های تو را ویران ساخته‌اند و من تنها باقی مانده‌ام و اینک آنها قصد جان مرا دارند.» <span class="verse-marker">۴</span>اما خدا چه جوابی به او داد؟ او فرمود: «من هفت هزار مردی را که در پیش بتِ بعل زانو نزده‌اند برای خود نگاه داشته‌ام.» <span class="verse-marker">۵</span>پس همچنین در حال حاضر تعداد کمی که خدا بر اثر فیض خود برگزیده است، وجود دارند. <span class="verse-marker">۶</span>اگر این از فیض خداست، دیگر بسته به اعمال انسانی نیست و اما اگر به اعمال انسان مربوط است، دیگر فیض معنی نخواهد داشت. </p>
  <p>
    <span class="verse-marker">۷</span>پس مقصود چیست؟ مقصود اینست که قوم اسرائیل آنچه را که می‌طلبید نیافته است. برگزیدگان آن را یافتند و دیگران نسبت به آن بی‌اعتنا گردیدند، <span class="verse-marker">۸</span>چنانکه نوشته شده است: «خدا یک حالت بی‌حسی به ایشان داد، یعنی چشمانی که نمی‌بیند و گوش‌هائی که نمی‌شنود و حتی تا به امروز این حالت ادامه یافته است.» <span class="verse-marker">۹</span>و داود می‌گوید: </p>
  <p class="verse1">«دسترخوان آن‌ها برای ایشان تله و دام </p>
  <p class="verse2">و سنگ لغزش دهنده و عقوبت باد. </p>
  <p class="verse1">
    <span class="verse-marker">۱۰</span>چشمان آنها تار گردد تا نبینند </p>
  <p class="verse2">و پشت ایشان زیر بار ابدی خم شود.» </p>
  <p>
    <span class="verse-marker">۱۱</span>از شما می‌پرسم: آیا این لغزش یهودیان برای شکست کامل آن‌ها بود؟ هرگز نه، بلکه تا در اثر خطای آن‌ها نجات به غیر‌یهودیان برسد و این باعث رَشک و حسادت آنها شود. <span class="verse-marker">۱۲</span>حال اگر خطای آن‌ها موجب دولتمندی جهان و شکست ایشان موجب سعادتمندی ملتها گردیده است، گمان کنید این برکات چقدر بیشتر خواهد بود، هرگاه تعداد یهودیان به کمال برسد! </p>
  <h3>نجات غیر‌یهودیان </h3>
  <p>
    <span class="verse-marker">۱۳</span>اکنون ای غیر‌یهودیان، روی سخن من با شماست و چون خود من رسولی برای غیر‌یهودیان هستم به مأموریت خویش افتخار می‌کنم. <span class="verse-marker">۱۴</span>شاید با این روش بتوانم حسادت قوم خود را برانگیزم و از این راه بعضی از آنها را نجات دهم، <span class="verse-marker">۱۵</span>زیرا اگر رد شدن آن‌ها موجب مصالحه جهان با خدا شد، برگشت آنها چه نتیجه‌ای جز رستاخیز از مردگان خواهد داشت؟ </p>
  <p>
    <span class="verse-marker">۱۶</span>اگر اولین مشت خمیر تقدیس شده باشد بقیۀ آن نیز مقدس است و اگر ریشۀ درخت تقدیس شده باشد، شاخه‌هایش نیز مقدس می‌باشند. <span class="verse-marker">۱۷</span>اما اگر بعضی از شاخه‌ها بریده شده‌اند و تو که نهال زیتون وحشی بودی به جای آن‌ها پیوند شدی و در ریشه و چربی زیتون شریک گردیدی، <span class="verse-marker">۱۸</span>به برتری خود به شاخه‌های بریده شده فخر نکن و اگر فخر می‌کنی، بخاطر داشته باش که تو حامل ریشه نیستی، بلکه ریشه حامل توست. </p>
  <p>
    <span class="verse-marker">۱۹</span>اما تو خواهی گفت: «شاخه‌ها بریده شدند تا من پیوند گردم.» <span class="verse-marker">۲۰</span>درست است، ولی آن‌ها به علت بی‌ایمانی بریده شدند و تو به وسیلۀ ایمان در آن جا می‌مانی پس مغرور نباش، بلکه بترس. <span class="verse-marker">۲۱</span>زیرا اگر خدا از بریدن شاخه‌های طبیعی خودداری نکرد، از تو نیز صرف‌نظر نخواهد نمود. <span class="verse-marker">۲۲</span>پس مهربانی و سختگیری خدا را فراموش نکن. او نسبت به آنانی که دور افتاده‌اند سختگیر است اما نسبت به تو مهربان است به شرط اینکه در مهربانی او بمانی و گرنه تو نیز بریده خواهی شد. <span class="verse-marker">۲۳</span>اگر یهودیان نیز در بی‌ایمانی خود پافشاری نکنند دوباره پیوند خواهند شد، زیرا خدا قادر است که آنها را دوباره پیوند نماید. <span class="verse-marker">۲۴</span>زیرا اگر تو که از زیتون وحشی بریده شدی و به طور غیر طبیعی به زیتون اهلی پیوند گردیدی، چقدر آسانتر است که این شاخه‌ها به درخت هم‌جنس خود پیوند شوند. </p>
  <h3>رحمت خدا برای همه </h3>
  <p>
    <span class="verse-marker">۲۵</span>ای برادران، برای اینکه شما گرفتار خود پسندی نشوید می‌خواهم حقیقتی را برای شما فاش سازم و آن این است که یک حالت بی‌حسی روحانی موقت قوم اسرائیل را فرا گرفته است تا آن زمانی که تعداد مردم ملتها که قبلاً معین شده‌اند تکمیل گردد. <span class="verse-marker">۲۶</span>و بعد تمام قوم اسرائیل نجات خواهند یافت. چنانکه نوشته شده است: </p>
  <p class="verse1">«نجات‌دهنده از سهیون خواهد آمد </p>
  <p class="verse2">و بی‌دینی را از خاندان یعقوب برخواهد داشت.» </p>
  <p class="verse1">
    <span class="verse-marker">۲۷</span>«و در آن هنگام که گناهان شان را بر طرف سازم </p>
  <p class="verse2">این پیمان را با آن‌ها خواهم بست.» </p>
  <p> </p>
  <p class="no-indent">
    <span class="verse-marker">۲۸</span>از لحاظ انجیل، یهودیان دشمنان خدا هستند و این به نفع شماست، اما از لحاظ انتخاب خدایی به خاطر اجداد شان هنوز محبوبند، <span class="verse-marker">۲۹</span>زیرا نعمت‌های خدا و دعوت او برگشت ناپذیر است. <span class="verse-marker">۳۰</span>ای غیر‌یهودیان، همان‌طور که شما زمانی نسبت به خدا نافرمان بودید ولی اکنون به سبب نافرمانی یهودیان رحمت یافته‌اید، <span class="verse-marker">۳۱</span>همچنین در حال حاضر آن‌ها یاغی هستند تا به وسیلۀ آن رحمتی که به شما رسیده است آن‌ها نیز از این به بعد رحمت یابند، <span class="verse-marker">۳۲</span>زیرا خدا تمام مردم را گرفتار «نافرمانی» کرده است تا بر همه رحم فرماید. </p>
  <p>
    <span class="verse-marker">۳۳</span>دولتمندی خدا چقدر عظیم و حکمت و معرفت او چقدر عمیق است! هدف‌های او غیر‌قابل درک و راه‌های او غیر‌قابل فهمند! <span class="verse-marker">۳۴</span>زیرا: </p>
  <p class="verse1">«کیست که افکار خدا را درک نموده </p>
  <p class="verse2">یا کیست که مشاور او بوده است.» </p>
  <p class="verse1">
    <span class="verse-marker">۳۵</span>«چه کسی چیزی به خدا تقدیم کرده است </p>
  <p class="verse2">تا آن را از او پس بگیرد؟» </p>
  <p> </p>
  <p class="no-indent">
    <span class="verse-marker">۳۶</span>زیرا سرچشمه و وسیله و مقصد همه چیز خداست. به او تا ابد جلال باد، آمین. </p>
  <a id="c12"></a>
  <h2>فصل دوازدهم </h2>
  <h3>زندگی جدید در مسیح </h3>
  <p>
    <span class="verse-marker">۱</span>بنابراین ای برادران، با توجه به این رحمت‌های خدا، از شما درخواست می‌کنم بدن‌های خود را به عنوان قربانی زنده و مقدس که پسندیدۀ خداست به او تقدیم کنید. عبادت روحانی و معقول شما همین است. <span class="verse-marker">۲</span>همشکل این جهان نشوید بلکه به وسیلۀ تجدید افکار، وجود شما تغییر شکل یابد تا بتوانید ارادۀ خدا را تشخیص بدهید و آنچه را که مفید و پسندیده و کامل است بشناسید. </p>
  <p>
    <span class="verse-marker">۳</span>من به عنوان کسی که فیض خدا نصیبش شده است، به همۀ شما می‌گویم دربارۀ خود فکر بلند و مغرور نداشته باشید؛ بلکه به نسبت ایمانی که خدا به هر یک از شما داده است، خود را با اعتدال درست بسنجید. <span class="verse-marker">۴</span>همان‌طور که در یک بدن اعضای مختلف هست و تمام اعضا یک وظیفه ندارند، <span class="verse-marker">۵</span>ما نیز اگرچه بسیاریم، در پیوستگی با مسیح همۀ ما یک بدن را تشکیل می‌دهیم و فرداً‌فرد نسبت به هم اعضای یکدیگریم. <span class="verse-marker">۶</span>بنابراین ما باید عطایای مختلفی را که خدا مطابق فیض خود به ما داده است به‌کار ببریم: اگر عطیۀ ما اعلام کلام خداست، باید آن را به فراخور ایمانی که داریم انجام دهیم. <span class="verse-marker">۷</span>اگر خدمت کردن است، باید خدمت کنیم. اگر تعلیم دادن است، باید تعلیم بدهیم. <span class="verse-marker">۸</span>اگر تشویق دیگران است، باید چنان کنیم. مرد بخشنده باید با سخاوت باشد، آن که رهبر است با کوشش رهبری کند و شخص مهربان با خوشی خدمت خود را انجام دهد. </p>
  <p>
    <span class="verse-marker">۹</span>محبت شما صمیمی و حقیقی باشد. از بدی بگریزید و به نیکی بچسپید. <span class="verse-marker">۱۰</span>یکدیگر را با محبت برادرانه دوست بدارید و هرکس به دیگری بیشتر از خود احترام نماید. <span class="verse-marker">۱۱</span>با کوشش خستگی ناپذیر و با شوق و ذوق، خدا را خدمت کنید. <span class="verse-marker">۱۲</span>امید تان مایۀ خوشی شما باشد و در رنج و مصیبت صابر باشید و از دعا کردن خسته نشوید. <span class="verse-marker">۱۳</span>در رفع احتیاجات ایمانداران شرکت نمائید و همیشه مهمان‌نواز باشید. </p>
  <p>
    <span class="verse-marker">۱۴</span>برکت خدا را برای آنانی که به شما جفا می‌رسانند بخواهید، برای آنها طلب برکت کنید، نه لعنت. <span class="verse-marker">۱۵</span>با خوشحالان خوشحالی کنید و با ماتمیان ماتم نمائید. <span class="verse-marker">۱۶</span>برای یکدیگر ارزش برابر قائل باشید! مغرور نباشید و از معاشرت با حقیران خودداری نکنید و خود را از دیگران داناتر نشمارید. </p>
  <p>
    <span class="verse-marker">۱۷</span>به هیچ کس به عوض بدی، بدی نکنید. متوجه باشید که تمام کارهای شما در پیش مردم نیکو باشد. <span class="verse-marker">۱۸</span>حتی‌الامکان تا آنجا که مربوط به شماست با همۀ مردم در صلح و صفا زندگی کنید. <span class="verse-marker">۱۹</span>ای دوستان عزیز، به هیچ وجه انتقام خود را نگیرید، بلکه آن را به مکافات خدا واگذار کنید، زیرا نوشته شده است: «خداوند می‌گوید: من مجازات می‌کنم و من جزا خواهم داد.» <span class="verse-marker">۲۰</span>بلکه: «اگر دشمن تو گرسنه است او را سیر کن و اگر تشنه است به او آب بده؛ زیرا با این کار آتش بر سر او فرو خواهی ریخت.» <span class="verse-marker">۲۱</span>مغلوب بدی نشوید، بلکه بدی را با خوبی مغلوب سازید. </p>
  <a id="c13"></a>
  <h2>فصل سیزدهم </h2>
  <h3>وظیفۀ ما نسبت به صاحبانِ قدرت </h3>
  <p>
    <span class="verse-marker">۱</span>همه باید از اولیاء امور اطاعت نمایند، زیرا بدون اجازۀ خدا هیچ قدرتی وجود ندارد و صاحبانِ قدرت فعلی را خدا مقرر کرده است. <span class="verse-marker">۲</span>از این جهت هرکه با آن‌ها مخالفت کند، با آنچه خدا برقرار کرده است مخالفت می‌کند و با این عمل، خود را ملامت خواهد ساخت. <span class="verse-marker">۳</span>زیرا فرمانروایان باعث وحشت نیکوکاران نیستند، بلکه بدکاران باید از آن‌ها بترسند. آیا می‌خواهی از صاحبانِ قدرت ترسی نداشته باشی؟ دراین صورت نیکی کن و او تو را تعریف می‌کند. <span class="verse-marker">۴</span>چونکه او خادم خداست و برای خیریت تو کار می‌کند. اما اگر کار نادرست انجام دهی از او هراسان باش، زیرا او بی‌سبب صاحب شمشیر نیست، بلکه خادم خداست تا غضب خدا را در مورد خطاکارن اجرا نماید. <span class="verse-marker">۵</span>بنابراین باید از صاحبان قدرت اطاعت کنید، نه تنها به سبب غضب خدا، بلکه به خاطر آسایش وجدان خود نیز. </p>
  <p>
    <span class="verse-marker">۶</span>و به همین سبب است که شما مالیات می‌پردازید زیرا اولیاء امور، خادمین خدا هستند و به این دلیل مشغول انجام وظایف خود می‌باشند. <span class="verse-marker">۷</span>پس دَین خود را نسبت به همه ادا کنید: مالیات را به مستحق مالیات و محصولات را به مأمور وصول آن بپردازید و آن کسی را که سزاوار احترام است، احترام کنید و صاحبان عزت را عزیز بدارید. </p>
  <h3>وظیفۀ ما نسبت به یکدیگر </h3>
  <p>
    <span class="verse-marker">۸</span>هیچ چیز به کسی قرض نداشته باشید، به جز محبت به یکدیگر. کسی که دیگران را محبت کند، شریعت را بجا آورده است. <span class="verse-marker">۹</span>همۀ احکام خدا: «زنا نکن، قتل نکن، دزدی نکن، طمع مورز»، و هر حکم دیگر در این حکم که «همسایه‌ات را مانند جان خود دوست بدار،» خلاصه شده است. <span class="verse-marker">۱۰</span>کسی که همسایۀ خود را دوست دارد، به او بدی نمی‌کند. پس محبت اجرای کامل تمام شریعت است. </p>
  <p>
    <span class="verse-marker">۱۱</span>به علاوه شما می‌دانید که ما در چه زمانی هستیم و می‌دانید که موقع بیدار شدن از خواب رسیده است. امروز نجات ما از آن روزی که ایمان آوردیم، نزدیکتر است. <span class="verse-marker">۱۲</span>شب تقریباً گذشته و روز نزدیک است، پس دیگر کارهای ظلمت را مانند لباس کهنه از خود دور اندازیم و زِرِه نور را بپوشیم. <span class="verse-marker">۱۳</span>چنان رفتار کنیم که شایستۀ کسانی باشد که در روشنائی روز به سر می‌برند و از عیاشی و مستی، فِسق، هرزگی یا نزاع و حسد بپرهیزیم. <span class="verse-marker">۱۴</span>خود را با عیسی‌مسیح، خداوند بپوشانید و دیگر در فکر برآوردن خواهش‌های نفسانی خود نباشید. </p>
  <a id="c14"></a>
  <h2>فصل چهاردهم </h2>
  <h3>انتقاد و قضاوت </h3>
  <p>
    <span class="verse-marker">۱</span>شخصی را که در ایمان ضعیف است، در میان خود بپذیرید، ولی نه به منظور مباحثه دربارۀ عقاید او. <span class="verse-marker">۲</span>ایمان یک نفر به او اجازه می‌دهد، هر غذایی را بخورد اما کسی که ضعیف است، فقط سبزیجات می‌خورد. <span class="verse-marker">۳</span>کسی که هر غذایی را می‌خورد نباید کسی را که فقط سبزیجات می‌خورد خوار بشمارد و همچنین شخصی پرهیزگار نباید کسی را که هر غذایی را که می‌خورد ملامت سازد، زیرا خدا او را پذیرفته است. <span class="verse-marker">۴</span>تو کیستی که دربارۀ خادم شخص دیگری قضاوت کنی؟ اینکه آیا آن خادم در خدمت خود موفق می‌شود یا نه فقط مربوط به ارباب اوست، ولی او موفق خواهد شد، زیرا ارباب آسمانی او قادر است این کار را برای او انجام دهد. </p>
  <p>
    <span class="verse-marker">۵</span>یک نفر یک روز را از روزهای دیگر مهمتر می‌داند حال آنکه شخص دیگری همه را یک قسم می‌شمارد. هر کس باید در عقیدۀ خود کاملاً خاطر جمع باشد. <span class="verse-marker">۶</span>آنکه روز معینی را بزرگ می‌شمارد، برای خاطر خداوند چنین می‌کند و او که هر غذایی را می‌خورد، باز برای خاطر خداوند می‌خورد، زیرا او برای خوراک خود خدا را شکر می‌کند. و از طرف دیگر، شخص پرهیزگار به خاطر خداوند نمی‌خورد و او نیز از خدا سپاسگزاری می‌کند. <span class="verse-marker">۷</span>هیچ یک از ما فقط برای خود زندگی نمی‌کند و یا فقط برای خود نمی‌میرد، اگر زیست می‌کنیم برای خداوند زندگی می‌نمائیم <span class="verse-marker">۸</span>و اگر بمیریم برای خداوند میمیریم. پس خواه زنده و خواه مرده، متعلق به خداوند هستیم، <span class="verse-marker">۹</span>زیرا به همین سبب مسیح مُرد و دوباره زنده شد تا خداوند مردگان و زندگان باشد. <span class="verse-marker">۱۰</span>پس تو چرا دربارۀ برادر خود قضاوت می‌کنی؟ یا چرا برادرت را حقیر می‌شماری؟ همۀ ما پیش کرسی قضاوت خدا خواهیم ایستاد، <span class="verse-marker">۱۱</span>زیرا نوشته شده است: </p>
  <p class="verse1">«خداوند می‌گوید، به زندگی خودم سوگند </p>
  <p class="verse2">که همه در برابر من به زانو درآمده </p>
  <p class="verse2">با زبان خود خدا را ستایش خواهند نمود.» </p>
  <p> </p>
  <p class="no-indent">
    <span class="verse-marker">۱۲</span>پس همه ما فرداً‌فرد باید حساب خود را به خدا پس بدهیم. </p>
  <h3>وظیفۀ ما نسبت به برادر ضعیف </h3>
  <p>
    <span class="verse-marker">۱۳</span>بنابراین از قضاوت کردن دربارۀ یکدیگر خودداری کنیم و در عوض تصمیم بگیرید که وسیلۀ لغزش یا رنجش در راه برادر خود نشوید. <span class="verse-marker">۱۴</span>من می‌دانم و مخصوصاً در پیوستگی با عیسی خداوند یقین دارم، که هیچ چیز به خودی خود ناپاک نیست، اما برای کسی که آن را ناپاک می‌داند، ناپاک است <span class="verse-marker">۱۵</span>و اگر برادرت بخاطر غذایی که تو می‌خوری آزرده شود، دیگر از روی محبت رفتار نمی‌کنی. نگذار آنچه می‌خوری موجب هلاکت شخصی که مسیح در راه او مُرد، بشود. <span class="verse-marker">۱۶</span>و نگذارید آنچه برای شما جایز است، باعث شود که دیگران از شما بدگویی کنند، <span class="verse-marker">۱۷</span>زیرا پادشاهی خدا خوردن و نوشیدن نیست؛ بلکه شامل عدالت و سلامتی و خوشی در روح‌القدس است. <span class="verse-marker">۱۸</span>هرکه مسیح را به این طریق خدمت می‌کند، مورد پسند خدا و پیش انسان قبول شده است. </p>
  <p>
    <span class="verse-marker">۱۹</span>پس آنچه را که موجب صلح و سازش و تقویت یکدیگر می‌شود دنبال کنیم. <span class="verse-marker">۲۰</span>کار خدا را به خاطر خوردن غذا خراب نکنید. تمام خوراکی‌ها پاک هستند، اما گناه دارد اگر کسی به وسیلۀ آنچه می‌خورد، باعث لغزش شخص دیگری بشود. <span class="verse-marker">۲۱</span>همچنین اگر خوردن گوشت یا شراب و یا انجام کارهای دیگر تو موجب لغزش یا رنجش برادرت شود بهتر است از آن دست بکشی. <span class="verse-marker">۲۲</span>پس عقیدۀ خود را دربارۀ این مطلب بین خود و خدا نگه‌دار. خوشا به حال کسی که وقتی کاری انجام می‌دهد وجدانش او را ملامت نمی‌کند. <span class="verse-marker">۲۳</span>اما اگر با وجدان ناراحت چیزی را بخورد محکوم است، زیرا مطابق آنچه وجدانش به او می‌گوید عمل نکرده است و هر عملی که از روی ایمان نباشد، گناه است. </p>
  <a id="c15"></a>
  <h2>فصل پانزدهم </h2>
  <h3>در فکر دیگران بودن </h3>
  <p>
    <span class="verse-marker">۱</span>ما که در ایمان قوی هستیم وظیفه داریم که ناتوانی اشخاص ضعیف را تحمل کنیم و در فکر راحتی و آسایش خود نباشیم؛ <span class="verse-marker">۲</span>بلکه به خاطر خیریت و تقویت همسایگان خود، در فکر راحتی و آسایش آن‌ها باشیم، <span class="verse-marker">۳</span>زیرا مسیح نیز در فکر راحتی و آسایش خود نبود. چنانکه نوشته شده است: «ملامت‌های آنانی که به تو اهانت می‌کردند به من رسید.» <span class="verse-marker">۴</span>زیرا هرچه در گذشته نوشته شد، برای تعلیم ما بود تا به وسیلۀ بردباری و دلگرمی‌ای که کلام خدا می‌بخشد، امیدوار باشیم. <span class="verse-marker">۵</span>خدایی که سرچشمۀ بردباری و دلگرمی است عنایت فرماید تا با پیروی از مسیح عیسی همفکر باشید <span class="verse-marker">۶</span>و همه با هم یکدل و یک زبان خدا را که پدر خداوند ما عیسی‌مسیح است ستایش کنید. </p>
  <h3>بشارت دادن به همه </h3>
  <p>
    <span class="verse-marker">۷</span>پس همان‌طور که مسیح شما را پذیرفته است، شما نیز یکدیگر را برای جلال خدا بپذیرید. <span class="verse-marker">۸</span>مقصود این است که مسیح، خادم قوم اسرائیل گردید تا آن وعده‌هایی را که خدا به پدران آنها داده بود، تکمیل کند <span class="verse-marker">۹</span>و در نتیجه صداقت خدا ثابت شود و تا ملتهای دنیا خدا را برای رحمت او تمجید نمایند. چنانکه نوشته شده است: </p>
  <p class="verse1">«از این جهت تو را در میان مردم ستایش خواهم کرد </p>
  <p class="verse2">و نام تو را با سپاسگزاری بزبان خواهم آورد.» </p>
  <p> </p>
  <p class="no-indent">
    <span class="verse-marker">۱۰</span>و در جای دیگر نوشته شده است: </p>
  <p class="verse1">«ای ملت ها، با قوم برگزیدۀ او خوشی کنید.» </p>
  <p> </p>
  <p class="no-indent">
    <span class="verse-marker">۱۱</span>و باز در جای دیگر نوشته شده است: </p>
  <p class="verse1">«ای تمامی ملت‌ها، خداوند را سپاس خوانید! </p>
  <p class="verse2">و ای تمامی مردم، او را ستایش کنید.» </p>
  <p> </p>
  <p class="no-indent">
    <span class="verse-marker">۱۲</span>و اشعیا نیز می‌گوید: </p>
  <p class="verse1">«ریشۀ یِسی خواهد آمد </p>
  <p class="verse2">و او برای حکومت بر ملت ها می‌آید </p>
  <p class="verse2">و امید ملتها بر او خواهد بود.» </p>
  <p>
    <span class="verse-marker">۱۳</span>خدا که سرچشمه امید است، شما را به وسیلۀ ایمان تان چنان با خوشی و سلامتی کامل پُر سازد که با نیروی روح‌القدس امید شما روز به روز فراوان‌تر شود. </p>
  <h3>وظیفۀ پولُس </h3>
  <p>
    <span class="verse-marker">۱۴</span>ای برادران، خود من در مورد شما خاطر جمع هستم که پُر از نیکی و کمال معرفت بوده و قادر به تعلیم یکدیگر هستید. <span class="verse-marker">۱۵</span>اما در این رساله پاره‌ای از مطالب را با کمال جرأت به شما یادآور شدم. من به خاطر آن فیضی که خدا به من عنایت فرمود <span class="verse-marker">۱۶</span>تا خدمتگذار مسیح‌عیسی برای ملت‌ها باشم این طور به شما نوشتم. در خدمت انجیل خدا، من وظیفۀ یک کاهن را دارم تا غیر‌یهودیان را به عنوان هدیه‌ای به خدا تقدیم نمایم ـ هدیه‌ای که به سبب تقدیس روح‌القدس قبول او خواهد شد. <span class="verse-marker">۱۷</span>پس می‌توانم از کارهایی که برای خدا در مسیح‌عیسی انجام داده‌ام افتخار نمایم. <span class="verse-marker">۱۸</span>زیرا من جرأت نمی‌کنم دربارۀ، چیزی جز آنچه مسیح به توسط من به عمل آورده است سخن بگویم. سخن من فقط دربارۀ این است که او چگونه مردم غیر‌یهود را به وسیلۀ گفتار، رفتار <span class="verse-marker">۱۹</span>و نیروی نشانی‌ها و معجزات و با قدرت روح‌القدس تحت فرمان خود درآورده است. به طوری که من سراسر اورشلیم را تا «ایلیریکوم» پیموده‌ام و انجیل مسیح را همه جا منتشر کرده‌ام. <span class="verse-marker">۲۰</span>هدف من همیشه این بوده است که، در جاهایی که نام مسیح به گوش مردم نرسیده است، بشارت دهم، مبادا بر تهدابی که کسی دیگر نهاده آباد کنم. <span class="verse-marker">۲۱</span>چنانکه نوشته شده است: </p>
  <p class="verse1">«کسانی که درباره او چیزی نشنیدند، او را خواهند دید </p>
  <p class="verse2">و آنانی که از او بی‌خبرند، خواهند فهمید.» </p>
  <h3>نقشۀ پولُس برای دیدن مسیحیان روم </h3>
  <p>
    <span class="verse-marker">۲۲</span>همین موضوع بارها مانع آمدن من به نزد شما شد. <span class="verse-marker">۲۳</span>اما حال چون دیگر کار من در این ناحیه تمام شده و همچنین سالها مشتاق ملاقات شما بوده‌ام، <span class="verse-marker">۲۴</span>امیدوارم در وقت سفر خود به اسپانیا، از شما دیدن نمایم و پس از آنکه از شما دیدن کردم، در نظر دارم با کمک شما به سفر خود ادامه دهم. <span class="verse-marker">۲۵</span>در حال حاضر به خاطر کمک به ایمانداران مقدس مقیم اورشلیم عازم آنجا هستم، <span class="verse-marker">۲۶</span>زیرا برادران در مقدونیه و یونان چنین صلاح دانستند که به خاطر بینوایان ایماندار اورشلیم مبالغی بطور اعانه بفرستند. <span class="verse-marker">۲۷</span>ایشان صلاح دانستند این کار را انجام دهند و در حقیقت آن‌ها مدیون برادران یهودی هستند، زیرا غیر‌یهودیان که در برکات روحانی یهودیان شریک شدند، وظیفه دارند یهودیان را با برکات مادی خود خدمت کنند. <span class="verse-marker">۲۸</span>بنابراین هروقت این خدمت را انجام دادم و مبالغی را که جمع شده است به‌دست آن‌ها سپردم، عازم اسپانیا خواهم شد و در سر راه از شما نیز دیدن خواهم کرد. <span class="verse-marker">۲۹</span>و یقین دارم که هرگاه پیش شما بیایم، آمدن من با برکات فراوانی از جانب مسیح همراه خواهد بود. </p>
  <p>
    <span class="verse-marker">۳۰</span>ای برادران، بنام خداوند ما عیسی‌مسیح و آن محبتی که روح‌القدس می‌بخشد در خواست می‌کنم، که با دعاهای خود در پیشگاه خدا همکاران جدی من باشید، <span class="verse-marker">۳۱</span>یعنی دعا کنید، که من از دست بی‌ایمانان در یهودیه در امان باشم و خدمت من مورد قبول مقدسین اورشلیم واقع شود. <span class="verse-marker">۳۲</span>و به این وسیله به خواست خدا با خوشی به سوی شما بیایم و از حضور تان نیروی تازه‌ای بگیرم. <span class="verse-marker">۳۳</span>خدا که سرچشمۀ آرامی و سلامتی است، با همۀ شما باد، آمین. </p>
  <a id="c16"></a>
  <h2>فصل شانزدهم </h2>
  <h3>سلام پولُس برای کلیسای روم </h3>
  <p>
    <span class="verse-marker">۱</span>خواهر ما «فیبی» را که خادمۀ کلیسای «کِنخریه» است به شما معرفی می‌کنم <span class="verse-marker">۲</span>تا او را در خداوند، آن طور که شایستۀ مقدسین است، بپذیرید و در تمام مسایلی که احتیاج به کمک شما دارد به او کمک کنید؛ زیرا او از بسیاری، منجمله خود من، حمایت نموده است. </p>
  <p>
    <span class="verse-marker">۳</span>به «پریسکیلا» و «اکیلا» همکاران من در مسیح‌عیسی <span class="verse-marker">۴</span>که جان خود را به خاطر من به خطر انداخته‌اند، سلام برسانید، نه من تنها، بلکه تمام کلیساهای غیر‌یهود نیز از ایشان ممنون هستند. <span class="verse-marker">۵</span>به کلیسائی که در خانۀ آنها تشکیل می‌شود، سلام برسانید. من به دوست عزیز «اپنطس» که اولین شخصی بود که در ایالت آسیا به مسیح ایمان آورد، نیز سلام می‌رسانم. <span class="verse-marker">۶</span>و همچنین به مریم که در میان شما زحمت زیاد کشیده است، سلام برسانید <span class="verse-marker">۷</span>و به «اندرونیکاس» و «یونیاس» هموطنان من که با من در زندان بودند، سلام برسانید. آنها در میان رسولان اشخاص برجسته‌ای هستند و پیش از من مسیحی بودند. <span class="verse-marker">۸</span>همچنین به دوست عزیزم در خداوند «امپلیاس» <span class="verse-marker">۹</span>و به «اوربانوس» همکار من در خدمت مسیح و به «استاخیس» عزیز <span class="verse-marker">۱۰</span>و به «اپلیس» مقبول مسیح و به خانوادۀ «ارستبولس» سلام برسانید. <span class="verse-marker">۱۱</span>به هموطن من «هیرودیون» و ایمانداران خانوادۀ «نَرکیسوس» <span class="verse-marker">۱۲</span>و به «طریفینا» و «طریفوسا» که در کار خداوند فعال هستند و به دوست عزیزم «پرسیس» که در خدمت خداوند زحمت بسیار کشیده است <span class="verse-marker">۱۳</span>و به «روفُس» آن مسیحی برجسته و همچنین مادرش که نسبت به من نیز مانند یک مادر بوده است، سلام برسانید. <span class="verse-marker">۱۴</span>سلام مرا به «اسونکریتُس»، «فلیگون»، «هرماس»، «پتروباس»، «هرمیس» و برادرانی که با آن‌ها هستند <span class="verse-marker">۱۵</span>و «فیلولوگاس»، «جولیه»، «نیریاس» و خواهرش و «اولیمپیاس» و همۀ مقدسینی که با ایشانند، برسانید. <span class="verse-marker">۱۶</span>با بوسۀ مقدسانه به یکدیگر سلام بدهید. جمیع کلیساهای مسیح به شما سلام می‌رسانند. </p>
  <h3>آخرین اوامر </h3>
  <p>
    <span class="verse-marker">۱۷</span>ای برادران، از شما درخواست می‌کنم از آنانی که بر خلاف آن تعلیمی که یافته‌اید، باعث تفرقه می‌شوند و دیگران را گمراه می‌کنند، احتیاط کنید و از آنها دوری کنید. <span class="verse-marker">۱۸</span>زیرا چنین اشخاص در حقیقت بندگان خداوند ما مسیح نیستند، بلکه امیال خود را بندگی می‌کنند و مردم ساده‌لوح را با تعارف و تملق فریب می‌دهند. <span class="verse-marker">۱۹</span>وفاداری شما نسبت به انجیل در نزد همه معروف است و من هم از این موضوع شادمانم، اما آرزو دارم که در نیکوکاری ورزیده و در بدی کردن بی‌تجربه باشید. <span class="verse-marker">۲۰</span>و خدائی که سرچشمۀ سلامتی است، به زودی شیطان را زیر پاهای شما خواهد کوبید. فیض خداوند ما عیسی‌مسیح با شما باد. </p>
  <p>
    <span class="verse-marker">۲۱</span>«تیموتاوس» همکار من به شما سلام می‌رساند و همچنین «لوسیوس» و «یاسون» و «سوسیپاطوس» هموطنان من <span class="verse-marker">۲۲</span>و نیز خودم «ترتیوس»، منشی پولُس در نوشتن این رساله، به شما سلام مسیحی می‌فرستم. <span class="verse-marker">۲۳</span>«قایوس» میزبان من، که میزبان تمام کلیسا هم هست و نیز «ارسطوس» خزانه‌دار شهر و برادر ما «کوارطس» به شما سلام می‌رسانند. <span class="verse-marker">۲۴</span>(فیض خداوند ما عیسی‌مسیح با همۀ شما باد، آمین.) </p>
  <h3>دعای شکر گزاری </h3>
  <p>
    <span class="verse-marker">۲۵</span>اکنون به او که قادر است مطابق مژده‌ای که من اعلام می‌کنم، یعنی پیام مربوط به عیسی‌مسیح و مطابق افشای آن حقیقت پنهانی که قرن‌های دراز مخفی بود <span class="verse-marker">۲۶</span>و درحال حاضر آشکار شده و به وسیلۀ نوشته‌های انبیاء بحکم خدای ابدی به تمام ملت‌های دنیا آشکار گردید، تا آن‌ها ایمان آورند و اطاعت نمایند، به او که قادر است شما را قوی و استوار سازد. </p>
  <p>
    <span class="verse-marker">۲۷</span>به آن خدایی که دانای یکتاست، به وساطت عیسی‌مسیح پیوسته تا ابد جلال باد. آمین. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>