<!doctype html>

<html lang="fa">
<head>
  <meta charset="utf-8">

  <title>رسالۀ پولُس رسول به اِفِسُسیان</title>

  <link rel="stylesheet" href="/css/style.css">
  <script>var nc = 6;</script>
  <script src="/js/script.js"></script>
</head>

<body dir="rtl">
<a id="top"></a>

<div id="navbar">
  <div id="navbar-container">
    <div>
      <a href="javascript:window.scroll(0,0)" style="margin-left: 1em">
        <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="ArrowUpwardIcon"><path d="m4 12 1.41 1.41L11 7.83V20h2V7.83l5.58 5.59L20 12l-8-8-8 8z"></path></svg>
      </a>    
    </div>
    <div>
      <span>فصل </span>
      <select id="list" oninput="scrollToChapter(this)">
        
        <option value="c1">۱</option>
        
        <option value="c2">۲</option>
        
        <option value="c3">۳</option>
        
        <option value="c4">۴</option>
        
        <option value="c5">۵</option>
        
        <option value="c6">۶</option>
        
      </select>    
      <span></span>
    </div>
  </div>
</div> 



<div class="button-container">
  

  
  <a href="mailto:zendagiwaqi@gmail.com">
    <svg xmlns="http://www.w3.org/2000/svg" viewBox="0 0 24 24" fill="black"><path d="M0 0h24v24H0z" fill="none"/><path d="M20 4H4c-1.1 0-1.99.9-1.99 2L2 18c0 1.1.9 2 2 2h16c1.1 0 2-.9 2-2V6c0-1.1-.9-2-2-2zm0 4l-8 5-8-5V6l8 5 8-5v2z"/></svg>
  </a>
  

  

  
  <a href="/">
    <svg class="MuiSvgIcon-root MuiSvgIcon-fontSizeMedium MuiBox-root css-1om0hkc" focusable="false" aria-hidden="true" viewBox="0 0 24 24" data-testid="HomeIcon"><path d="M10 20v-6h4v6h5v-8h3L12 3 2 12h3v8z"></path></svg>
  </a>
  


</div>


<div class="book-container">


  
  <h1>اِفِسُسیان </h1>
  
  
  
  
  
  
  
  
  
  
  
  <a id="c1"></a>
  <h2>فصل اول </h2>
  <h3>مقدمه </h3>
  <p>
    <span class="verse-marker">۱</span>از طرف پولُس که به ارادۀ خدا رسول مسیح‌عیسی است به مقدسین در شهر اِفِسُس که در مسیح‌عیسی وفادار هستند. </p>
  <p>
    <span class="verse-marker">۲</span>از طرف خدا پدر ما، و عیسی‌مسیح خداوند، فیض و سلامتی به شما باد. </p>
  <h3>برکات روحانی </h3>
  <p>
    <span class="verse-marker">۳</span>خدا و پدر خداوند ما عیسی‌مسیح را سپاس می‌گوئیم، زیرا او ما را در مسیح از همۀ برکات روحانی در قلمرو آسمانی بهره‌مند ساخته است. <span class="verse-marker">۴</span>خدا ما را پیش از آفرینش دنیا در مسیح برگزید تا در پیشگاه او مقدس و بی‌عیب باشیم. به سبب محبت خود <span class="verse-marker">۵</span>و بر حسب صلاحدید ارادۀ خویش، برای ما مقدر فرمود که به وسیلۀ عیسی‌مسیح فرزندان او شویم. <span class="verse-marker">۶</span>تا خدا را برای فیض پُر شکوهِ او که رایگان در پسر عزیز خود به ما بخشیده است، سپاس گوئیم. <span class="verse-marker">۷</span>در مسیح و به وسیلۀ خون او ما رهایی یافتیم و گناهان ما بخشیده شد و چقدر بی‌حد و بی‌اندازه است فیضی که خدا <span class="verse-marker">۸</span>به فراوانی به ما بخشیده است. <span class="verse-marker">۹</span>خدا آنچه را که منظور نظرش بود بجا آورد و نقشۀ نهان خود را که قبلاً در شخص مسیح معین شده بود، با دانش و بینش بر ما آشکار ساخته است <span class="verse-marker">۱۰</span>که در وقت معین نقشۀ او عملی شود و کلیۀ کائنات یعنی همۀ چیزهایی که در آسمان و زمین هستند، تحت فرمان مسیح با هم جمع شوند. </p>
  <p>
    <span class="verse-marker">۱۱</span>خدایی که همه چیز را مطابق اراده و نقشۀ خود انجام می‌دهد، ما را انتخاب کرد تا از آنِ او بشویم. زیرا ما را از ازل مطابق ارادۀ خویش برگزیده بود. <span class="verse-marker">۱۲</span>پس ما که اولین کسانی بودیم که به مسیح امیدوار شدیم، باید بزرگی خدا را ستایش کنیم. <span class="verse-marker">۱۳</span>شما نیز وقتی پیام حقیقت یعنی مژدۀ نجات خود را شنیدید و به او ایمان آوردید، با او متحد شدید و خدا با اعطای روح‌القدس، که قبلاً وعده داده بود مُهر مالکیت خود را بر شما نهاده است. <span class="verse-marker">۱۴</span>روح خدا ضامن آن است که ما آنچه را او به قوم برگزیدۀ خود وعده داده است، خواهیم یافت و به ما اطمینان می‌دهد که خدا به متعلقان خود آزادی کامل می‌بخشد، پس جلال و شکوه خدا را ستایش کنیم. </p>
  <h3>دعای پولُس </h3>
  <p>
    <span class="verse-marker">۱۵</span>به این سبب، اکنون که از ایمان شما به عیسی خداوند و محبت شما نسبت به همۀ مقدسین باخبر شده‌ام، <span class="verse-marker">۱۶</span>از سپاسگزاری به درگاه خدا به خاطر شما خلاص نمی‌شوم و شما را در دعاهایم به یاد می‌آورم. <span class="verse-marker">۱۷</span>من دعا می‌کنم، آن خدایی که عیسی‌مسیح خداوند، او را به ما شناسانید ـ آن پدر پُر جلال ـ روح حکمت و الهام را به شما عطا فرماید تا او را کاملاً بشناسید. <span class="verse-marker">۱۸</span>و از او می‌خواهم که چشمان دل شما را روشن سازد تا به چگونگی امیدی که خدا شما را به آن دعوت کرده است و به ثروتمندی و شکوه بهره‌ای که خدا به مقدسین خود وعده داده است <span class="verse-marker">۱۹</span>و عظمت بی‌اندازۀ قدرت او را که در ما ایمانداران در کار است، بفهمید. <span class="verse-marker">۲۰</span>این همان قدرت عظیمی است که خدا به‌کار بُرد، وقتی مسیح را پس از مرگ زنده گردانید و در دست راست خود، در جایهای آسمانی قرار داد <span class="verse-marker">۲۱</span>و او را مافوق هر سلطنت، اقتدار، قدرت، پادشاهی و هر مقام دیگر که بتوان ذکر کرد، نه تنها در این دنیا بلکه در دنیای آینده نیز، قرار داد. <span class="verse-marker">۲۲</span>خدا همه چیز را زیر پای مسیح نهاد و او را رأس کلیسا ساخته است، <span class="verse-marker">۲۳</span>کلیسایی که بدن اوست و تمام وجود او را در بر می‌گیرد و در عین حال تمام کائنات را با حضور خود پُر می‌سازد. </p>
  <a id="c2"></a>
  <h2>فصل دوم </h2>
  <h3>از موت به زندگی </h3>
  <p>
    <span class="verse-marker">۱</span>در گذشته، شما به علت خطایا و گناهان خود مُرده بودید. <span class="verse-marker">۲</span>و در راه‌های کج این دنیا قدم می‌گذاشتید و از سردار قدرت‌های هوا، یعنی همان روحی که اکنون در اشخاص نافرمان و سرکش عمل می‌کند، پیروی می‌کردید. <span class="verse-marker">۳</span>در آن زمان، ما همچون شما دستخوش شهوات جسمانی و اسیر تمایلات و افکار نفسانی خود بودیم. درست مانند دیگر آدمیان ما نیز طبیعتاً سزاوار خشم و غضب خدا بودیم. <span class="verse-marker">۴</span>اما خدا آنقدر در رحمت و بخشایش ثروتمند و در محبتش نسبت به ما کریم است که <span class="verse-marker">۵</span>اگرچه به علت خطاهای خود مُرده بودیم، ما را با مسیح زنده گردانید (از راه فیض خداست که شما نجات یافته‌اید.) <span class="verse-marker">۶</span>و در مسیح ما را سرافراز فرمود و در قلمرو آسمانی با مسیح نشانید. <span class="verse-marker">۷</span>تا ثروت عظیم و بی‌قیاس فیض خود را با مهربانی نسبت به ما، در مسیح‌عیسی در زمان‌های آینده نمایان سازد. <span class="verse-marker">۸</span>زیرا به سبب فیض خداست که شما از راه ایمان نجات یافته‌اید و این کار شما نیست بلکه بخشش خداست. <span class="verse-marker">۹</span>این نجات نتیجۀ اعمال شما نیست، پس هیچ دلیلی وجود ندارد که کسی به خود فخر کند، <span class="verse-marker">۱۰</span>زیرا ما مصنوع دست او هستیم و خدا ما را در مسیح‌عیسی از نو آفریده است تا آن کارهای نیکویی را که او قبلاً برای ما مقدر فرمود که انجام دهیم، بجا آوریم. </p>
  <h3>اتحاد در مسیح </h3>
  <p>
    <span class="verse-marker">۱۱</span>بنابراین به خاطر داشته باشید که شما در گذشته جسماً جزو اشخاص دور از خدا بودید و به وسیلۀ اهل ختنه (یعنی یک عمل جسمانی که به دست انسان صورت می‌گیرد) «نامختون» نامیده می‌شدید. <span class="verse-marker">۱۲</span>در آن زمان از مسیح دور بودید و از برتری قوم اسرائیل محروم و از پیمان‌هایی که بر وعده‌های خدا استوار بود، بی‌بهره بودید. شما در این دنیا بدون امید و بدون خدا به سر می‌بردید، <span class="verse-marker">۱۳</span>اما اکنون شما که دور بودید به وسیلۀ مسیح‌عیسی و ریختن خون او نزدیک شده‌اید. <span class="verse-marker">۱۴</span>زیرا مسیح صلح و سلامتی ما است و این دو یعنی یهود و غیر‌یهود را با هم یکی ساخته است. او با بدن جسمانی خود دیواری که آنها را از هم جدا می‌کرد و دشمنان یکدیگر می‌ساخت در هم شکست. <span class="verse-marker">۱۵</span>زیرا شریعت را با مقررات و احکامش، در بدن خود باطل کرد، تا از این دو دسته در خود یک انسانیت نو را بوجود آورد و صلح و سلامتی را میسر بسازد. <span class="verse-marker">۱۶</span>مسیح با مرگ خود بر روی صلیب، این دو را در یک بدن واحد دوستان خدا گردانید، تا دشمنی دو جانبه یهود و غیر‌یهود را نیز از میان بردارد. <span class="verse-marker">۱۷</span>به این سبب بود که مسیح آمد و مژدۀ صلح را به شما که دور بودید و آنانی که نزدیک بودند اعلام کرد. <span class="verse-marker">۱۸</span>اکنون هر دو به وسیلۀ مسیح اجازه داریم که در یک روح یعنی روح‌القدس به حضور خدای پدر بیائیم. </p>
  <p>
    <span class="verse-marker">۱۹</span>پس شما غیر‌یهودیان دیگر بیگانه و اجنبی نیستید بلکه با مقدسین خدا هموطن و اعضای خانوادۀ خدا هستید. <span class="verse-marker">۲۰</span>شما بر تهدابی که به دست رسولان و انبیاء نهاده شد، بنا شده‌اید و مسیح‌عیسی سنگ اصلی آن است. <span class="verse-marker">۲۱</span>در پیوستگی با اوست که تمام عمارت به هم پیوست می‌گردد و رفته‌رفته در خداوند به صورت یک خانۀ مقدس در می‌آید. <span class="verse-marker">۲۲</span>شما نیز در پیوستگی با او و همراه دیگران به صورت مکانی بنا خواهید شد که خدا به وسیلۀ روح خود در آن زندگی می‌کند. </p>
  <a id="c3"></a>
  <h2>فصل سوم </h2>
  <h3>رسالت پولُس برای غیر‌یهودیان </h3>
  <p>
    <span class="verse-marker">۱</span>به این سبب است که من پولُس ـ زندانی مسیح‌عیسی به خاطر شما غیر‌یهودیان ـ به درگاه خدا برای تان دعا می‌کنم. <span class="verse-marker">۲</span>حتماً خبر دارید که خدا فیض خود را به من عنایت کرده و از من خواسته است که آن را برای شما به‌کار برم. <span class="verse-marker">۳</span>از راه الهام بود که این نقشۀ اسرارآمیز خدا بر من آشکار گردید. (من قبلاً به طور خلاصه دربارۀ آن نوشته‌ام <span class="verse-marker">۴</span>و اگر آنچه را که نوشته‌ام بخوانید، خواهید فهمید که من تا چه اندازه راز مسیح را فهمیده‌ام.) <span class="verse-marker">۵</span>این راز به طوری که اکنون به وسیلۀ روح‌القدس برای رسولان و انبیای مقدس خدا آشکار شده است، در قرن‌های گذشته برای بشر روشن نبود <span class="verse-marker">۶</span>و آن حقیقت پوشیده این است، که غیر‌یهودیان از راه انجیل با یهودیان هم ارث و با هم اعضای یک بدن و در وعده‌ای که خدا در مسیح‌عیسی به ما داده است، شریک و سهیم هستند. </p>
  <p>
    <span class="verse-marker">۷</span>من مطابق عطیۀ فیض خدا و در اثر فعالیت قدرت او خدمتگزار انجیل شدم. <span class="verse-marker">۸</span>بلی، من اگرچه در بین مقدسین از همه کمترم، اما این فیض به من عطا شد تا بتوانم بشارت ثروت بی‌قیاس مسیح را به ملت‌های غیر‌یهود برسانم <span class="verse-marker">۹</span>و به همه نشان دهم، که چگونه نقشۀ خدا به مورد اجراء گذارده می‌شود. خدا که آفرینندۀ همه چیز است این راز خود را در زمان‌های گذشته پوشیده نگاه داشت، <span class="verse-marker">۱۰</span>تا اینکه در حال حاضر، خدا جنبه‌های گوناگون حکمت خود را به وسیلۀ کلیسا به قدرتها و حکمرانان عالم آسمانی بشناساند. <span class="verse-marker">۱۱</span>این نقشه مطابق آن هدف ازلی بود که خدا آن را در شخص خداوند ما، مسیح‌عیسی عملی ساخته است. <span class="verse-marker">۱۲</span>به وسیلۀ او و از راه ایمان ما می‌توانیم با اطمینان کامل به حضور خدا بیائیم. <span class="verse-marker">۱۳</span>پس من از شما تقاضا می‌کنم از رنج‌هایی که به خاطر شما می‌کشم مأیوس نباشید، زیرا اینها باید مایۀ افتخار شما باشد. </p>
  <h3>محبت مسیح </h3>
  <p>
    <span class="verse-marker">۱۴</span>بنابراین، من پیش پدری زانو می‌زنم که <span class="verse-marker">۱۵</span>هر خانواده در آسمان و زمین نام خود را از او گرفته است <span class="verse-marker">۱۶</span>و دعا می‌کنم که از گنج‌های جلال خود به شما ببخشاید تا به وسیلۀ روح او در درون خود قوی و نیرومند شوید، <span class="verse-marker">۱۷</span>و خدا عطا فرماید، که مسیح از راه ایمان شما در قلب‌های تان ساکن شود و دعا می‌کنم، که در محبت ریشه دوانیده و بر پایۀ محبت بنا شوید <span class="verse-marker">۱۸</span>تا با همۀ مقدسین قدرت داشته باشید پهنا و درازا و بلندی و عمق محبت مسیح را بفهمید <span class="verse-marker">۱۹</span>و آن محبت را دریابید (اگرچه مافوق فهم بشر است) تا از پُری کامل خدا کاملاً پُر شوید. </p>
  <p>
    <span class="verse-marker">۲۰</span>جلال بر خدایی باد که قادر است به وسیلۀ آن قدرتی که در ما کار می‌کند، خیلی بیشتر از آنچه ما بخواهیم و حتی گمان کنیم، عمل کند. <span class="verse-marker">۲۱</span>بر او نسلاً بعد نسل تا به ابد در کلیسا و در مسیح‌عیسی جلال باد، آمین. </p>
  <a id="c4"></a>
  <h2>فصل چهارم </h2>
  <h3>مشارکت در مسیح </h3>
  <p>
    <span class="verse-marker">۱</span>بنابراین، من که به خاطر خداوند زندانی هستم از شما تقاضا می‌کنم، زندگی شما شایستۀ مقامی باشد که به آن دعوت شده‌اید. <span class="verse-marker">۲</span>همیشه فروتن، ملایم و بردبار باشید و با محبت یکدیگر را تحمل کنید. <span class="verse-marker">۳</span>برای حفظ آن وحدتی که روح‌القدس بوجود می‌آورد و با رشته‌های صلح و سلامتی به هم پیوسته می‌شود، نهایت کوشش خود را بکنید. <span class="verse-marker">۴</span>همان‌طور که یک بدن و یک روح‌القدس است، خدا نیز در وقتی که شما را خواند یک امید به شما داده است. <span class="verse-marker">۵</span>و همچنین یک خداوند و یک ایمان و یک تعمید؛ <span class="verse-marker">۶</span>و یک خدا وجود دارد که پدر همه و مافوق همه بوده و در همه کار می‌کند و در همه ساکن است. </p>
  <p>
    <span class="verse-marker">۷</span>اما به همۀ ما فرداً فرد بر حسب سخاوت و بخشایش مسیح عطیۀ خاصی داده شده است. <span class="verse-marker">۸</span>به این جهت نوشته شده است: «وقتی او به آسمان بالا رفت اسیران را به اسارت برد و عطایایی به آدمیان بخشید.» <span class="verse-marker">۹</span>آیا مقصود از بالا رفتن جز این است که اول به جهان زیرین پائین آمده بود؟ <span class="verse-marker">۱۰</span>پس آن کسی که پائین آمد همان است که بالا رفت. او بالا‌تر از تمام آسمان‌ها رفته است تا کلیۀ کائنات را با حضور خود پُر سازد. <span class="verse-marker">۱۱</span>او عطایای مختلفی به مردم بخشید یعنی: بعضی را برای رسالت، بعضی را برای پیشگویی کردن و اعلام کلام خدا، بعضی را برای بشارت و بعضی را برای چوپانی و تعلیم برگزید. <span class="verse-marker">۱۲</span>تا پیروان مسیح را در کاری که برای او انجام می‌دهند آماده سازد تا به این وسیله بدن مسیح را تقویت نمایند. <span class="verse-marker">۱۳</span>تا ما همه به آن وحدتی که در ایمان و شناسایی پسر خداست دست یابیم و مطابق آن میزان کاملی که در مسیح یافت می‌شود، به انسانیت کامل برسیم. <span class="verse-marker">۱۴</span>در آن صورت دیگر مثل اطفال نخواهیم بود، که با امواج رانده می‌شوند و از بادهای گوناگون تعالیم بشری متلاطم می‌گردند و فریب حیله‌ها و نیرنگ‌های مردمی را می‌خورند که می‌خواهند آن‌ها را از حقیقت دور سازند، <span class="verse-marker">۱۵</span>بلکه در همان حالی که حقیقت را با روح محبت بیان می‌کنیم ما باید در هر مورد، در مسیح که سَر است رشد کنیم. <span class="verse-marker">۱۶</span>به ارادۀ او همۀ اعضای مختلف بدن به وسیلۀ مفاصلی که برای آن‌ها فراهم شده مربوط و پیوند می‌شوند. پس وقتی هریک از اعضای بدن به طور جداگانه منظم کار کند، تمام بدن رشد می‌کند و خود را در محبت بنا می‌نماید. </p>
  <h3>زندگی جدید در مسیح </h3>
  <p>
    <span class="verse-marker">۱۷</span>پس به نام خداوند این را می‌گویم و به آن تأکید می‌کنم که شما دیگر نباید مانند اشخاص دور از خدا که در پیروی از خیالات بی‌فایدۀ خود به سر می‌برند زندگی کنید. <span class="verse-marker">۱۸</span>افکار آن‌ها تیره شده است. جهالتی که در میان آنهاست و سخت‌دلی آنها، ایشان را از زندگی‌ای که خدا می‌بخشد دور کرده است. <span class="verse-marker">۱۹</span>عواطف خود را از دست داده و خود را تسلیم هوی و هوس کرده‌اند و برای بر آوردن خواهش‌های پست خود از هیچ کاری صرف‌نظر نمی‌کنند. </p>
  <p>
    <span class="verse-marker">۲۰</span>اینها چیزهایی نیست که شما از مسیح یاد گرفتید. <span class="verse-marker">۲۱</span>البته اگر واقعاً از مسیح باخبر شده‌اید و در پیوستگی با او، حقیقت را آن‌چنان که در عیسی یافت می‌شود آموخته‌اید، <span class="verse-marker">۲۲</span>شما باید از آن زندگی‌ای که در گذشته داشتید، دست بکشید و آن سرشتی را که قبلاً داشتید از خود دور سازید، زیرا آن سرشت فریب شهوات خود را خورده و در راه هلاکت است. <span class="verse-marker">۲۳</span>دل و ذهن شما باید کاملاً نو شود <span class="verse-marker">۲۴</span>و سرشت نوی را که در نیکی و پاکی حقیقی و به صورت خدا آفریده شده است به خود بپوشانید. <span class="verse-marker">۲۵</span>پس دیگر به هیچ وجه دروغ نگوئید، بلکه همیشه به دیگران راست بگوئید، زیرا همۀ ما اعضای یکدیگر هستیم. <span class="verse-marker">۲۶</span>اگر عصبانی شدید نگذارید خشم تان شما را به گناه بکشاند و یا تا غروب آفتاب باقی بماند. <span class="verse-marker">۲۷</span>به شیطان فرصت ندهید. <span class="verse-marker">۲۸</span>دزد از دزدی دست بردارد و به عوض آن با دستهای خود، با آبرومندی کار کند تا چیزی داشته باشد که به نیازمندان بدهد. <span class="verse-marker">۲۹</span>یک کلمۀ زشت از دهان تان خارج نشود بلکه گفتار شما به موقع، خوب و سودمند باشد تا در نتیجۀ آن به شنوندگان فیضی برسد. <span class="verse-marker">۳۰</span>روح‌القدسِ خدا را نرنجانید. زیرا او مُهر مالکیت خدا بر شماست و ضامن آمدن روزی است که در آن کاملاً آزاد می‌شوید. <span class="verse-marker">۳۱</span>از این پس دیگر هیچ نوع بغض، غیظ، خشم، فریاد و ناسزاگویی، تهمت و نفرت را در میان خود راه ندهید. <span class="verse-marker">۳۲</span>نسبت به یکدیگر مهربان و دلسوز باشید و چنانکه خدا در شخص مسیح شما را بخشیده است شما نیز یکدیگر را ببخشید. </p>
  <a id="c5"></a>
  <h2>فصل پنجم </h2>
  <h3>زندگی در نور </h3>
  <p>
    <span class="verse-marker">۱</span>پس همچون فرزندانِ عزیز، از خدا سرمشق بگیرید. <span class="verse-marker">۲</span>از روی محبت زندگی کنید و از محبتی که عیسی‌مسیح با قربانی خویش در راه ما نشان داد، پیروی کنید. او جان خود را مانند هدیه‌ای خوشبو تقدیم خدا نمود. </p>
  <p>
    <span class="verse-marker">۳</span>و چنانکه شایستۀ مقدسین خداست، در میان شما چیزی دربارۀ زنا و بی‌عفتی‌های دیگر و طمع کاری بر زبان نیاید. <span class="verse-marker">۴</span>پسندیده نیست که سخنان رکیک و یا حرفهای بی‌معنی یا زشت به‌کار ببرید، بلکه در عوض باید خدا را شکر کنید. <span class="verse-marker">۵</span>خاطر جمع باشید که تمام اشخاص زناکار و بی‌عفت یا طمع‌کار (زیرا طمع‌کاری یک نوع بت‌پرستی است)، هرگز در پادشاهی مسیح و خدا حصه نخواهند داشت. </p>
  <p>
    <span class="verse-marker">۶</span>اجازه ندهید کسی با دلایل بی‌معنی خود شما را فریب دهد؛ زیرا به علت این چیزها است که غضب خدا بر مردمی که مُطیع او نیستند نازل می‌شود. <span class="verse-marker">۷</span>پس با چنین اشخاص کاری نداشته باشید. <span class="verse-marker">۸</span>شما زمانی در تاریکی بودید اما اکنون در خداوند، در نور هستید. پس مانند فرزندان نور زندگی کنید. <span class="verse-marker">۹</span>زیرا هر کجا نور باشد همه نوع خوبی و نیکی و حقیقت نیز به وجود می‌آید. <span class="verse-marker">۱۰</span>تحقیق نمائید که مایۀ خشنودی خداوند چیست. <span class="verse-marker">۱۱</span>در انجام کارهای بی‌فایدۀ ظلمت شریک نباشید، بلکه ماهیت آن‌ها را در برابر نور آشکار سازید. <span class="verse-marker">۱۲</span>حتی ذکر کارهایی که آن‌ها در پنهانی انجام می‌دهند مایۀ رسوایی است. <span class="verse-marker">۱۳</span>اما هرگاه چیزی در پیش نور قرار گیرد، کاملاً روشن می‌شود <span class="verse-marker">۱۴</span>و هرچه کاملاً روشن شود مانند نور آشکار است. به آن سبب است که می‌گویند: </p>
  <p class="verse1">«ای که در خوابی، بیدار شو، </p>
  <p class="verse2">از میان مردگان برخیز </p>
  <p class="verse1">و مسیح بر تو خواهد درخشید.» </p>
  <p>
    <span class="verse-marker">۱۵</span>پس شما دقت کنید که چگونه زندگی می‌کنید، مثل اشخاص دانا زندگی کنید، نه مانند نادانان. <span class="verse-marker">۱۶</span>از هر فرصتی که برای شما روی می‌آورد به بهترین نحو استفاده کنید زیرا این ایام، ایام بدی است. <span class="verse-marker">۱۷</span>پس نادان نباشید، بلکه بفهمید که ارادۀ خداوند چیست. </p>
  <p>
    <span class="verse-marker">۱۸</span>مست شراب نشوید، زیرا شراب شما را به سوی کارهای زشت می‌کشاند. بلکه از روح‌القدس پُر شوید. <span class="verse-marker">۱۹</span>با استفاده از مزامیر، ستایش و سرودهای روحانی با یکدیگر صحبت کنید و با تمام دل برای خداوند بسرائید و آهنگ بسازید. <span class="verse-marker">۲۰</span>به نام خداوند ما عیسی‌مسیح همیشه برای همه چیز سپاسگزار خدای پدر باشید. </p>
  <h3>روابط زنان و شوهران </h3>
  <p>
    <span class="verse-marker">۲۱</span>به خاطر احترامی که به مسیح دارید، مُطیع یکدیگر باشید. <span class="verse-marker">۲۲</span>ای زنها، طوری از شوهران خود اطاعت کنید که از خداوند اطاعت می‌کنید، <span class="verse-marker">۲۳</span>زیرا همان‌طوری که مسیح سَر کلیسا یعنی بدن خود می‌باشد و شخصاً نجات‌دهندۀ آن است، شوهر نیز سر خانم خود می‌باشد. <span class="verse-marker">۲۴</span>و چنانکه کلیسا مُطیع مسیح است، زنان نیز در هر مورد باید از شوهران خود اطاعت کنند. </p>
  <p>
    <span class="verse-marker">۲۵</span>ای شوهران، چنانکه مسیح کلیسا را دوست داشت و جان خود را برای آن داد، شما نیز زنان خود را دوست بدارید. <span class="verse-marker">۲۶</span>مسیح چنین کرد تا کلیسا را با آب و کلام شسته و آن را پاک و مقدس گرداند <span class="verse-marker">۲۷</span>و کلیسا را با تمام زیبایی‌اش پاک و بدون عیب و لکه و چین‌خوردگی یا هر نقص دیگری به خود تقدیم نماید. <span class="verse-marker">۲۸</span>مردان باید همان طوری که بدن خود را دوست دارند زنان خود را دوست داشته باشند، زیرا مردی که زن خود را دوست می‌دارد، خود را دوست دارد. <span class="verse-marker">۲۹</span>هیچ کس هرگز از بدن خود نفرت نداشته است، بلکه به آن غذا می‌دهد و از آن توجه می‌کند ـ یعنی همان کاری که مسیح برای کلیسا می‌کند ـ <span class="verse-marker">۳۰</span>زیرا ما اعضای بدن او هستیم. <span class="verse-marker">۳۱</span>به این جهت کلام خدا می‌فرماید: «مرد، پدر و مادر خود را ترک می‌کند و به زن خود می‌پیوندد و آن دو، یک تن خواهند شد.» <span class="verse-marker">۳۲</span>یک حقیقت بزرگ در این امر نهفته شده است و به نظر من به مسیح و به کلیسای او اشاره می‌کند. <span class="verse-marker">۳۳</span>به هر حال هر شوهری باید زن خود را مانند خود دوست بدارد و هر زنی نیز باید شوهر خود را محترم بشمارد. </p>
  <a id="c6"></a>
  <h2>فصل ششم </h2>
  <h3>روابط فرزندان و والدین </h3>
  <p>
    <span class="verse-marker">۱</span>ای فرزندان، وظیفۀ هر مسیحی اینست که از والدین خود اطاعت کند. <span class="verse-marker">۲</span>اولین حکمی که با وعده همراه بود این است: «پدر و مادر خود را احترام و عزت کن» و وعدۀ آن این بود: <span class="verse-marker">۳</span>«تا کامیاب گردی و عمرت در زمین طولانی شود.» </p>
  <p>
    <span class="verse-marker">۴</span>و شما ای پدران، فرزندان خود را خشمگین نسازید بلکه آنها را با آموزش و پرورش مسیحی تربیت کنید. </p>
  <h3>روابط غلامان و اربابان </h3>
  <p>
    <span class="verse-marker">۵</span>ای غلامان، طوری با احترام و علاقه و یکدلی مُطیع اربابان انسانی خود باشید که گویی از مسیح اطاعت می‌کنید. <span class="verse-marker">۶</span>اطاعت شما فقط به خاطر این نباشد که تحت مراقبت هستید و یا می‌خواهید دیگران را خشنود سازید، بلکه به عنوان غلامان مسیح، ارادۀ خدا را از جان و دل بجا آورید <span class="verse-marker">۷</span>و خدمات خود را با علاقه و رغبت انجام دهید. مثل کسی که خداوند را خدمت می‌کند نه انسان را، <span class="verse-marker">۸</span>زیرا می‌دانید که خداوند به هرکس خواه غلام، خواه آزاد، موافق کارهای نیکی که کرده است اجر می‌دهد. </p>
  <p>
    <span class="verse-marker">۹</span>ای اربابان، شما نیز نسبت به غلامان خود همین طور رفتار کنید و از تهدید آنها دست بکشید و به یاد داشته باشید که در آسمان غلامان شما و خود شما یک ارباب دارید و او طرفداری نمی‌کند. </p>
  <h3>آمادگی برای جنگ با شیطان </h3>
  <p>
    <span class="verse-marker">۱۰</span>دیگر اینکه در خداوند از قدرت بی‌اندازۀ او نیرو بگیرید. <span class="verse-marker">۱۱</span>زِرِه کاملی را که خدا برای شما تهیه کرده است بپوشید تا بتوانید در مقابل حیله ها و نیرنگ‌های ابلیس ایستادگی نمائید، <span class="verse-marker">۱۲</span>زیرا جنگ ما با انسان نیست، بلکه ما برضد فرمانروایان و اولیاء امور و نیروهای حاکم بر این دنیای تاریک و نیروهای شیطانی در آسمان در جنگ هستیم. <span class="verse-marker">۱۳</span>از این جهت زِرِه کاملی را که خدا تهیه کرده است بپوشید تا در آن روز شریر در برابر حمله‌های دشمن تاب مقاومت داشته باشید و تا پایان جنگ هم پایدار بمانید. </p>
  <p>
    <span class="verse-marker">۱۴</span>پس پایداری کنید و کمربند حقیقت را به کمر ببندید و جوشن عدالت را بپوشید <span class="verse-marker">۱۵</span>و نعلین آمادگی برای انتشار انجیل صلح و سلامتی را به پا کنید. <span class="verse-marker">۱۶</span>علاوه بر اینها سپر ایمان را بگیرید تا به وسیلۀ آن بتوانید تمام تیرهای آتشین شیطان را بی‌اثر بسازید. <span class="verse-marker">۱۷</span>و کلاهخود نجات را بر سر گذارید و شمشیر روح‌القدس یعنی کلام خدا را به دست گیرید. <span class="verse-marker">۱۸</span>همۀ اینها را با دعا و مناجات انجام دهید. همیشه با هدایت روح‌القدس دعا کنید و پیوسته برای این منظور بیدار باشید و با پایداری برای همۀ مقدسان دعا کنید. <span class="verse-marker">۱۹</span>برای من نیز دعا کنید تا وقتی سخن می‌گویم، قدرت بیان به من عطا گردد و بتوانم راز انجیل را با شجاعت اعلام کنم. <span class="verse-marker">۲۰</span>زیرا به خاطر همان انجیل است که من سفیر هستم، هرچند سفیری در زنجیر! دعا کنید که من آن را چنانکه باید با شجاعت بیان کنم. </p>
  <h3>خاتمه </h3>
  <p>
    <span class="verse-marker">۲۱</span>«تخیکاس» برادر عزیز ما و خادم وفادار در خدمت خداوند، همه چیز را به شما خواهد گفت تا شما هم بدانید که احوال من چطور است و چه می‌کنم. <span class="verse-marker">۲۲</span>او را به همین منظور پیش شما فرستادم تا از احوال ما باخبر شوید و دل‌های شما را شاد گرداند. </p>
  <p>
    <span class="verse-marker">۲۳</span>خدای پدر و عیسی‌مسیح خداوند، به همۀ برادران سلامتی و محبتِ همراه با ایمان عطا فرماید. <span class="verse-marker">۲۴</span>فیض خدا با همۀ آنانی باد که خداوند ما عیسی‌مسیح را با محبتی بی‌پایان دوست دارند، آمین. </p>
  
  
  
  
  
  
  



</div>

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-48092930-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-48092930-1');
</script>
<!-- End Google Analytics -->

</body>
</html>